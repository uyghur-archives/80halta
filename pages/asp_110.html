<html dir="rtl">

<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-143956760-1');
</script>

<meta http-equiv="Content-Type" content="text/html; charset=UTF-8" />
<meta http-equiv="Content-Language" content="UTF-8" />
<meta name="robots" content="all" />
<meta name="author" content="your@email.com,YourName" />
<meta name="Copyright" content="PJBlog3 CopyRight 2008" />
<meta name="keywords" content="تېببىي ئىلىم ھەققىدە [تېبابەت بىلىملىرى]" />
<meta name="description" content="[align=center][img]attachments/month_1006/l2010610224811.jpg[/img][/align]<br/><br/> ئەگەر بىر كېسەلنى داۋالىماقچى بولساڭ ، ئاۋۋال كېسەلنىڭ ياش ۋە قېرىلىرىنىڭ تائامىنى تەكشۈرۈپ كۆر . ئەگەر كېسەل قېرى ئادەم بولسا ، يېمەك - ئىچمەكلىرى قانداق بولۇشى كېرەك ، ئوتتۇرا ياشلىق ئادەمنىڭ تائامى قانداق بولۇشى كېرەك ، كىچىك بالا بولسا قانداق تائام يېيىش كېرەك ؟ تەكشۈرۈپ كۆرگەندىن كېيىن ، كېسەلنى داۋالاشقا كىرىشكەيسەن ، كېسەلنىڭ تائامىنى ۋە كېسەلنى بىلمەي تۇرۇپ داۋالاشقا كىرىشمىگەيسەن . بىلگىنكى ، كېسەل ئۈچۈن ئەسلىي ئىلاج غىزادۇر ." />
<title>تېببىي ئىلىم ھەققىدە [تېبابەت بىلىملىرى] - 80 خالتا بلوگى</title>
<base href=""></base>
<style type="text/css">
	.ownerClassLog{display:none}
	.ownerClassComment{display:none}
</style>
<link rel="alternate" type="application/rss+xml" href="http://www.pjhome.net/feed.asp?cateID=3" title="PJBlog3 - test بارلىق يازمىلارنى زاكاس قىلىش(rss2)" />
<link rel="alternate" type="application/atom+xml" href="http://www.pjhome.net/atom.asp?cateID=3"  title="PJBlog3 - test بارلىق يازمىلارنى زاكاس قىلىش(atom)"  />
<link rel="stylesheet" rev="stylesheet" href="skins/weisay_26/global.css" type="text/css" media="all" />
<link rel="stylesheet" rev="stylesheet" href="skins/weisay_26/layout.css" type="text/css" media="all" />
<link rel="stylesheet" rev="stylesheet" href="skins/weisay_26/typography.css" type="text/css" media="all" />
<link rel="stylesheet" rev="stylesheet" href="skins/weisay_26/link.css" type="text/css" media="all" />
<link rel="stylesheet" rev="stylesheet" href="skins/weisay_26/UBB/editor.css" type="text/css" media="all" />
<link rel="stylesheet" rev="stylesheet" href="FCKeditor/editor/css/Dphighlighter.css" type="text/css" media="all" />
<link rel="icon" href="favicon.ico" type="image/x-icon" />
<link rel="shortcut icon" href="favicon.ico" type="image/x-icon" />
<script type="text/javascript" src="common/common.js"></script>
<script type="text/javascript" src="common/ajax.js"></script>
<script type="text/javascript" src="common/AjaxRequest.js"></script>
<script type="text/javascript" src="common/Action.js"></script>
<script type="text/javascript" src="common/input.js"></script>
<script type="text/javascript" src="" charset="utf-8"></script>
<script type="text/javascript">
	var g_styleID = "weisay_26";
	var g_logID = "110";
	var g_comDesc = "Desc";
	
	document.write ('<script type="text/javascript" src="static_js.asp"><\/script>')
</script>

</head>
<body onload="initJS()" onkeydown="PressKey()">
<a href="./default.html#" accesskey="i"></a> <a href="javascript:history.go(-1)" accesskey="z"></a>
<div id="container">
  
  <div id="header">
    <div id="blogname">80 خالتا بلوگى
      <div id="blogTitle">80 خالتا بلوگىغا خۇش كەپسىز  Uyghur traditional Medical Treatment Blog</div>
    </div>
		
      <div id="menu"><div id="Left"></div><div id="Right"></div><ul><li class="menuL"></li><li><a class="menuA" href="./default.html#" title="باش بەت">باش بەت</a></li><li class="menuDiv"></li><li><a class="menuA" href="./aspcat_27.html" title="ئەل ئىچى رېتسىپلىرى">مومامنىڭ رېتسىپلىرى</a></li><li class="menuDiv"></li><li><a class="menuA" href="./aspcat_4.html" title="ئۆزۈمنىڭ بىر قىسىم يازمىلىرىمنىڭ توپلانمىسى">ئەدەبىي يازمىلىرىم</a></li><li class="menuDiv"></li><li><a class="menuA" href="./aspcat_9.html" title="ئەرلەرگە مۇناسىۋەتلىك يازمىلار">ئەركەكلەر</a></li><li class="menuDiv"></li><li><a class="menuA" href="./aspcat_10.html" title="قىز-چوكانلار">قىز-چوكانلار</a></li><li class="menuDiv"></li><li><a class="menuA" href="./aspcat_8.html" title="ھەر خىل تائاملار">غىزا رېتسىپلىرى</a></li><li class="menuDiv"></li><li><a class="menuA" href="./aspcat_17.html" title="">80خالتا مەھسۇلاتلىرى</a></li><li class="menuR"></li></ul></div>
  </div>
  
  <div id="Tbody">
    <div id="mainContent">
      <div id="innermainContent">
        <div id="mainContent-topimg"></div>
		
			<div id="Content_ContentList" class="content-width"><a name="body" accesskey="B" href="#body"></a>
			<center>
				<a href="http://www.uzblog.net/" target="_blank">
				<img src="http://www.yuksel.me/adpic/uzblog.gif" width="196" height="60" border="0">
				</a>
				<a href="http://www.kitabpurux.com" target="_blank">
				<img src="attachments/month_1111/kitabpurux.gif" width="196" height="60" border="0">
				</a>
				<a href="./asp_340.html" target="_blank">
				<img src="adpic/horek.gif" width="196" height="60" border="0">
				</a>
			</center>
				<div class="pageContent">
					<div style="float:right;width:auto"><a href="./asp_109.html" title="ئالدىنقى يازما: كۈچلۈك ھەركەت ئەرلەرنىڭ كۈچ-قۇۋۋىتىنى ھەسسىلەپ ئاشۇرىدۇ " accesskey=","><img border="0" src="images/Cprevious.gif" alt=""/>ئالدىنقى يازما</a> | <a href="./asp_111.html" title="كېيىنكى يازما:   ئەسنەش ۋە ئۇنىڭ رولى [تاغدىن-باغدىن]" accesskey="."><img border="0" src="images/Cnext.gif" alt=""/>كېيىنكى يازما</a></div> 
					<img src="images/icons/9.gif" style="margin:0px 2px -4px 0px" alt=""/> <strong><a href="./aspcat_20.html" title="تېبابەت بىلىملىرىدىكى يازمىلار">تېبابەت بىلىملىرى</a></strong> <a href="feed.asp?cateID=20" target="_blank" title="تېبابەت بىلىملىرىدىكى يازمىلارنى زاكاسلاش" accesskey="O"><img border="0" src="images/rss.png" alt="تېبابەت بىلىملىرىدىكى يازمىلارنى زاكاسلاش" style="margin-bottom:-1px"/></a>
				</div>
				<div class="Content">
					<div class="Content-top"><div class="ContentLeft"></div><div class="ContentRight"></div>
					<h1 class="ContentTitle"><strong>تېببىي ئىلىم ھەققىدە [تېبابەت بىلىملىرى]</strong></h1>
					<h2 class="ContentAuthor">ئاپتور:Birzat ۋاقتى:2010-06-10</h2>
				</div>
			    <div class="Content-Info">
					<div class="InfoOther">خەت رازمېرى: <a href="javascript:SetFont('12px')" accesskey="1">كىچىك</a> <a href="javascript:SetFont('14px')" accesskey="2">ئوتتۇرا</a> <a href="javascript:SetFont('16px')" accesskey="3">چوڭ</a></div>
					<div class="InfoAuthor"><img src="images/weather/hn2_sunny.gif" style="margin:0px 2px -6px 0px" alt=""/><img src="images/weather/hn2_t_sunny.gif" alt=""/> <img src="images/level3.gif" style="margin:0px 2px -1px 0px" alt=""/>
						<span class="ownerClassLog">
						<a href="blogedit.asp?id=110" title="بۇ يازمىنى تەھرىرلەش" accesskey="E"><img src="images/icon_edit.gif" alt="" border="0" style="margin-bottom:-2px"/></a> <a href="blogedit.asp?action=del&id=110" onclick="if (!window.confirm('بۇ يازمىنى ئۆچۈرەمسىز؟')) return false" accesskey="K"><img src="images/icon_del.gif" alt="" border="0" style="margin-bottom:-2px"/></a>
						</span>
					</div>
				</div>
				<div id="logPanel" class="Content-body">

<div style="width:100%;text-align:center;">
<a href="./asp_174.html" target="_blank"><center><img src="attachments/month_1101/hesel.jpg" border="0"/></center></a><br>
</div>

<div class="mazmun">
					<div align="center"><img src="attachments/month_1006/d2010610225535.jpg" border="0" alt=""/></div><br/><br/><div align="center">( قابۇسنامىنىڭ شۇ نامدىكى پارچىسى ئىلىندى) </div><br/><br/>ھەزرىتى مۇھەممەد ئەلەيھىسسالام : << ئىلىم ئىككى تۈرلۈك بولىدۇ . ئۇنىڭ بىرى ، ھىپزى سىھھەت ( تىب ) ئىلمى ، يەنە بىرى تۈرلۈك دىنلارنى بىلىش ، تەتقىق قىلىش ئىلمى >> دېگەن ئىدى . بۇ يەردە تىب ئىلمى دىن ئىلمىدىن ئىلگىرى بايان قىلىندى . چۈنكى ،ئىنساننىڭ تېنى ساغلام بولمىسا ، دىننىڭ ئىبادەتلىرىنىمۇ قىلىشقا قادىر بولمايدۇ .ئىنسان ساق - سالامەت بولسا دىننىڭ ئىبادەتلىرىنى ، دۇنيانىڭ ئىشلىرىنى قىلالايدۇ . شۇنىڭ ئۈچۈن تىب ئىلمى ئىلگىرى قويۇلدى . ئەگەر تېۋىپ بولساڭ ، تېبابەت ئەسلىنى ياخشى بىلگەيسەن . تىب ئىككى قىسىم بولىدۇ . بىرى ، تېببىي ئىلىم ( تىب ئىلمىنىڭ نەزەرىيىسى ) ؛ يەنە بىرى ، تېببىي ئىلىمنى ئەمىلىيەتتە قوللىنىش . بۇلارنى ياخشى تەتقىق قىلىپ بىلىش كېرەك . چۈشىنىش لازىمكى ، ئادەمنىڭ بەدىنىدە بار نەرسىلەر بەدەننىڭ بەرپا بولۇپ تۇرۇشىدىكى ئامىلدۇر ، مەسىلەن ئەقىلگە ئوخشاش . ئەگەر ئادەمنىڭ ئەقلى يوقالسا ، بەدەن ئۆز ھالىتىدە تۇرالمايدۇ ، يېقىلىدۇ . بەدەننىڭ قۇۋۋىتى قان بىلەن بولىدۇ . ئەگەر قان كەتسە بەدەن ئاجىزلىشىدۇ . بەدەن جان بىلەن ھەرىكەتكە كېلىدۇ ، ھالەتتىن - ھالەتكە يۆتكىلىدۇ ، ھەرىكەتلىنىدۇ . جانسىز بەدەن ھەرىكەت قىلمايدۇ . بۇ ماددىلار تەبىئىيدۇر . ئەلۋەتتە ئادەم بۇ نەرسىلەرسىز تىرىك بولالمايدۇ . ئادەمدە تاشقى تەركىب بولىدۇ . ئۇ بەدەننىڭ تاشقى تەرىپىدىن پايدا ياكى زىيان قىلىدۇ ، ۋاستە بىلەن بولىدۇ . مەسىلەن ، بىر كىشى ئىككىنچى كىشىدن ئىنتىقام ئېلىش مەقسىتىدە بولسا ، يالغۇز بولغاندا ئىنتىقام ئالالمايدۇ . بولۇپمۇ دۈشمىنى ئۆزىدىن كۈچلۈك بولغاندا ئىنتىقام ئېلىشقا پېتىنالمايدۇ . ئەگەر ياردەمچىسى بولسا ، غەلبە قىلىدۇ . شۇنىڭغا ئوخشاش بۇ ماددىلارنىڭ بىر - بىرىگە مۇۋاپىقلىشى بىلەن بەدەن ھاياتىي كۈچ ھالىتىدە بەرپا بولالايدۇ . <br/><br/>تۆت خىلىت ئىنسان بەدىنىدىكى تەركىب ( تۈزۈلۈش ) تىندۇر . بۇ تىب ئالىملىرى ئۇسلۇبىدا << ئىستىقاد ۋە ئاناسۇرى ئەربەئە >> ( ئىپتىدا بولغان ماددا ) دېيىلىدۇ . ئاناسۇرى ئەربەئە سۇ ، ئوت ، شامال ، تۇپراقتىن ئىبارەت بولۇپ ، ئىنساننىڭ ئىپتىدائىي يارىتىلىشىدا بار ماددا دېمەكتۇر . بۇ ماددىلار ئىنسان مىجەزىگە يېقىن ( مۇرەككەپ ) دۇر . ئادەمدىكى مىجەز توققۇزدۇر : بىرى ، مۆتىدىل مىجەز ، قالغان سەككىزى غەيرىي مۆتىدىل ( غەيرىي نورمال ) مىجەزدۇر . بۇ سەككىز خىل مىجەزنىڭ تۆتى يالغۇز ھالەتلىك ، تۆتى مۇرەككەپ ( بىر - بىرىگە مۇناسىۋەتلىك ) تۇر . بۇنىڭ مەنىسى شۇكى ، ئادەم ئەزاسى خىلىتلەر بىلەن مۇرەككەپتۇر ؛ خىلىت مىجەز بىلەن مۇرەككەپتۇر . مىجەز ئاناسۇر ( ئېلېمېنت ) بىلەن مۇرەككەپتۇر. ئاناسۇر بەدەننىڭ چوڭقۇر ماددىسىدۇر . بۇنىڭدىن سۈرەت ( شەكىل ) جىنسقا تەئەللۇق بولغىنى << قەۋا >> ( كۈچ ) ، روھ ، پائالىيەتتىن ئىبارەت . قەۋا ئۈچ تۈرلۈك بولىدۇ : ( 1 ) نەپسانىي ( ھاياتنىڭ زاتى ) ؛ ( 2 ) ھايۋانىي ( ئادەمنىڭ تىرىك بولۇشى ) ؛ ( 3 ) تەبىئىي . <br/><br/>ھەرىكەت قۇۋۋىتى شۇكى ، ئادەم ئەزالىرىنىڭ تۈر سانى قانچە بولسا ئۇنىڭ سانى شۇنچە بولىدۇ . ئىدراكى قۇۋۋەت ئىچكى ئەزادا بولىدۇ ، ئۇ خىيال ، پىكىر ، ئەس - يادىغا كەلتۈرۈش . ھايۋانىي تەبىئەت ئىككى تۈرلۈك بولىدۇ : ( 1 ) قىلغۇچى ۋە قوبۇل قىلغۇچى ، تەبىئىي مىجەز--- تۇغدۇرغۇچى ، تەربىلىگۈچى ؛ ( 2 ) پائالىيەت ۋە نەپسانىي مىجەز مىجەزى تەبىئىينىڭ سانى باراۋىرىدە بولىدۇ . چۈنكى ، روھ قۇۋۋەتنىڭ خىزمەتكارى ۋە پائالىيەتنىڭ پەيدا بولۇش ئورنىدا بولىدۇ . پائالىيەت ، قۇۋۋەتنىڭ تەسىرىدۇر . پائالىيەت ھەممىسى بەرپا بولۇپ تۇرۇشنىڭ سانى باراۋىرىدە بولىدۇ . روھ ئۈچ تۈرلۈك بولىدۇ ؛ نەپسانىي ، ھايۋانىي ، تەبىئىي . بۇنىڭغا تەۋە بولغۇچىلار بەدەننىڭ بىر پۈتۈن گەۋدە بولۇپ تۇرۇشى ، سىباتى ، مەسىلەن سېمىزلىككە ئوخشاش . بۇ ، ئادەم مىجەزىنىڭ سوغۇقلۇقىغا تەۋەدۇر . ئورۇقلۇق ئادەم مىجەزىنىڭ ئىسسىقلىقىغا تەۋەدۇر . ئادەم بەشىرىسى ( يۈز - قىياپىتى ) نىڭ قىزىللىقى قانغا تەۋەدۇر . يۈز - قىياپىتى ، تېرىنىڭ سېرىقلىقى سەپراغا تەۋەدۇر . تومۇرنىڭ ھەركىتى ھايۋانىي ( ھاياتىي ) قۇۋۋەتنىڭ كۈچىگە تەۋەدۇر . تومۇرنىڭ شۈك تۇرۇشى قۇۋۋىتى مۇنپىلە ( خىجىللىق ، ئۇيىتىش . . . ) گە تەۋەدۇر . . . بەدەننى بىر ھالدىن يەنە بىر ھالەتكە يۆتكەيدىغان نەرسە زۆرۈرىي سەۋەب دېيىلىدۇ . ھاۋا ، تاماق ، ھەرىكەت ، شۈك تۇرۇش ، ئۇخلاش ، ئويغاقلىق ، تەبىئەينىڭ تۇتۇلىشى ۋە راۋانلىقى ، نەپسى ناتىقەگە يۈزلىنىدىغان نەرسىلەر ، غەم - قايغۇ ، غەزەپ ، قورقۇش قاتارلىقلار زۆرۈرىي سەۋەبتۇر . مۇنداق دېيىشىمىزنىڭ سەۋەبى ، يۇقۇرقى ھالەتلەر ئادەمگە دۇچ كېلىشتىن ساقلىنىشقا بولمايدۇ . ئۇنىڭدىن ئادەمنىڭ بەدىنىگە تەسىر يېتىدۇ . بۇ نەرسىلەر نورمال بولسا ، ئادەم سىھھەت بولىدۇ . ئەگەر بۇ ھالەتلار بۇزۇلسا ، بەدەندە ئاغرىق پەيدا بولىدۇ . مەسىلەن ، غايەت توقلۇق ياكى ئاچلىق ، كۆپ ئۇخلاش ، غايەت ئۇقۇسىزلىق ، غايەت خۇشاللىق ياكى غايەت قورقۇش يۈز بەرگەندە ئادەم كېسەل بولىدۇ . <br/><br/>ئەي ئوغۇل ، تىب ئىلمى جالىنوس ئەسەرى شەرھىدە << 16 تۈر >> گە بۆلۈنىدۇ . بۇنى ئىقساد بابىدىن ، خىلىت ئىلمىنى << 16 تۈر >> نىڭ ئىككىنچى ماقالىسىدىن ۋە ئوخشاش ئەزالار بايانىدىن ، دىئاگنوز بابىدىن كۆرۈۋالغايسەن . يەنى تىب ئىلمىدە ماھىر بولۇشنى خالىساڭ ، << كەۋنى ۋە پاسات >> كىتابىدىكى مىجەز ئىلمىنى ئۆگەنگىن . ئەجرامى ساماۋى ( ئاسمان جىسىملىرى ) تەركىبىدە ۋە ئالەمدە نېمىلەر بارلىقىنى ئۆگەنگىن . << قەۋا >> ۋە پائالىيەت - ھەرىكەت ئىلمىنى << كىتابى نەپس >> ۋە ھېس ، ھېس قىلىنغۇچى شەيىئلەر ھەققىدىكى كىتابلاردىن ئۆگەنگىن . ئەزالار ئىلمىنى << كىتابۇلھايۋان >> دىن ئۆگەنگىن . سەۋەب ۋە كېسەللىك ھەققىدىكى بىلىمنى << سىتتەئەشەرە >> ( 16 تۇر ) نىڭ بىرىنچى ماقالىسىدىن ئۆگەنگىن . بۇ كىتابلارنى ئوقۇپ تەتقىق قىلساڭ ، تىب ئىلمىدە زور ئالىم بولىسەن .<br/><br/>ئەي ئوغۇل ، تىبنىڭ ئىلمىي قاراشلىرىنى بىر ئاز بايان قىلدىم . ئەمدى تىبنىڭ ئەمەلىيىتىدىن بىر ئاز بايان قىلىشىم لازىم . ئىلىم ۋە ئەمەلىيەت تەن بىلەن جانغا ئوخشاشتۇر . جان تەنسىز بولمايدۇ ، تەن جانسىز بولمايدۇ . ئەگەر بىر كېسەلنى داۋالىماقچى بولساڭ ، ئاۋۋال كېسەلنىڭ ياش ۋە قېرىلىرىنىڭ تائامىنى تەكشۈرۈپ كۆر . ئەگەر كېسەل قېرى ئادەم بولسا ، يېمەك - ئىچمەكلىرى قانداق بولۇشى كېرەك ، ئوتتۇرا ياشلىق ئادەمنىڭ تائامى قانداق بولۇشى كېرەك ، كىچىك بالا بولسا قانداق تائام يېيىش كېرەك ؟ تەكشۈرۈپ كۆرگەندىن كېيىن ، كېسەلنى داۋالاشقا كىرىشكەيسەن ، كېسەلنىڭ تائامىنى ۋە كېسەلنى بىلمەي تۇرۇپ داۋالاشقا كىرىشمىگەيسەن . بىلگىنكى ، كېسەل ئۈچۈن ئەسلىي ئىلاج غىزادۇر . داۋالاش ئىككى تۈرلۈك بولىدۇ : بىرى ، كېسەلگە تائام يېگۈزۈش ، ئىچۈرۈش ؛ يەنە بىرى ، يېمەك - ئىچمەكنى مەنئى قىلىش . بۇ ئىشلارنى بېجىرمەي تۇرۇپ داۋالاشقا ئۆتمەسلىك كېرەك . تېۋىپ بولغۇچى كىشى ئالدى بىلەن كېسەلنىڭ بەدىنىدە قانچىلىك قۇۋۋىتى بار ؟ كېسەل نېمە سەۋەبتىن پەيدا بولغان ؟ كېسەل كىشىنىڭ مىجەزى قايسى خىلدا ؟ كېسەلنى داۋالاشقا كىرىشكەن پەسىل يازمۇ ، باھارمۇ ، كۈزمۇ ، قىشمۇ ؟ بۇ مەسىلىلەرنى تەكشۈرۈپ تەتقىق قىلىشى كېرەك . ئۇنىڭدىن كېيىن كېسەلنىڭ تومۇر ھەركىتىگە قاراش لازىم . تېۋىپ شۇنى بىلىش لازىمكى ، كېسەلنىڭ بوھران ئالامەت ( بەلگە ) لىرى ياخشىمۇ ، يامانمۇ ؟ تىبدە بوھران دەپ ئاتالغان ھالەت شۇكى ، بەدەننىڭ ئەسلىي تەبىئىتى ئىللەت ماددىسى ( كېسەل ئېلېمېنتى ) بىلەن جەڭ قىلىدۇ . تەبىئەت غالىب كەلسە ، بوھران تامام بولىدۇ ، ياخشىلىقتىن ئۈمىد بار . ئەگەر تەبىئەتتىن ئىللەت ماددىسى غالىب كەلسە ناقىستۇر ، يەنى ياخشى ئەمەستۇر . كېسەلنى تەكشۈرگەندە كېسەلنىڭ سەۋەبىنى ، مىجەزىنى ، يېشىنى ، كېسەل كىشىنىڭ قىلغان ئىشىنى ، كېسەلنىڭ خاھىشىنى ، كېسەل بولغان يېرى ۋە قىزىتمىسىنى بىر - بىرلەپ تەكشۈرگەي ۋە تەتقىق قىلغاي . <br/><br/>بىلىش لازىمكى ، ئىسسىقتىن بولغان كېسەلنى قانداق داۋالاش كېرەك ؟ تىب قانۇنىغا مۇۋاپىق داۋالاش لازىم . بۇ ھەقتە تەپسىلىي بايانات بېرىلسە ھەر بابىغا بىر كىتاب كېرەك بولىدۇ . تېۋىپ كېسەلخانىدا كۆپ خىزمەت قىلغان بولۇشى لازىم . ئۇ ، تۈرلۈك كېسەللەرنىڭ شەكلى ۋە كەيپىياتىنى تونۇپ ئالغاي . ھەر قانداق ئاغرىقنىڭ نامىنى ، شەكلىنى بىلىشى ( تونۇۋېلىشى ) لازىم . ئەگەر تېۋىپ كېسەلنى تونۇمىسا ۋە نامى ( دىئاگنوزى ) نى بىلمىسە ، بەكمۇ زور نادانلىق بولىدۇ . تېۋىپ تىببىي كىتابلاردىن ئوقۇپ كۆرگەن ، تەتقىق قىلغان نەرسىلەرنى ئالدى بىلەن ئاغرىق ئادەمنىڭ ئۆزىدە ئۆز ئەينى بويىچە كۆرەلىشى لازىم . داۋالاشتا مۇتەئەسسىپىلىك قىلىپ ، مەن بۇ كېسەلنى جەزمەن داۋالايمەن ، دېمە . كىچىك پېئىللىق بىلەن ئۇلۇغ ئالىملارنىڭ كىتابلىرى ۋە ئىلمىي تەجىبىلىرىگە تايىنىپ ئىشلىگەيسەن . تېۋىپ ئۆزىنى يامان ئىشلاردىن ساقلىغاي ، ئۆزىنى ، تېنىنى پاك تۇتقاي ، خۇشخۇي يۈرگەي . كېسەل كۆرگەندە چىرايىنى ئوچۇق تۇتۇپ ، ياخشى سۆزلۈك بولغاي . كېسەلگە قۇۋۋەت بېرىپ سۆزلىگەي . چۈنكى ، تېۋىپنىڭ كېسەل ئادەمگە مەدەت بېرىشى تەبىئىي ھارارەت ۋە روھىي كۈچ بېغىشلايدۇ . <br/><br/>ئەي ئوغۇل ، ئېسىڭدە تۇرسۇنكى ، كېسەلنى ئۇخلاپتۇ دەپ گۇمان قىلساڭ ، چاقىرغىنىڭدا جاۋاب بەرمىسە ، سېنى تونۇمىسا ، كۆزىنى پات - پات ئېچىپ يۇمسا ، قولىنى ھەر تەرەپكە تاشلاپ ئۆرۈلۈپ ياتسا ؛ ئەگەر بىھۇش بولۇپ ، ھەر ۋاقىت چاقىرسا ، قولىنى تاشلىسا ؛ كۆزىنىڭ ئېقى ئاۋالقى ھالىتىدىن ئاقراق ، قارىسى ئاۋالقىدىن قارىراق بولۇپ لېۋىنى يالىسا ؛ يۆتەلسە ، بەلغەم تۈكۈرۈكىنى بىر نەرسىگە ئېلىپ قۇرۇتۇپ ، يۇغاندا ، بەلغەم - تۈكۈرۈكنىڭ ، رەختتە ئىزى قالسا ، قەي قىلسا ( قۇسسا ) ، قۇسۇق ھەر خىل رەڭدە بولسا ؛ قاتتىق ھەسەت ، كۈنداشلىق ياكى قاتتىق غەم - قايغۇ تەسىرىدىن ئاغرىغان بولسا ؛ . . . بۇلارنىڭ ھەممىسى يامان ئالامەتتۇر . داۋالىمىغىن ، پايدىسى يوقتۇر . كېسەلدە يۇقۇرقىدەك ئالامەتلەر كۆرۈلمىسە داۋالاشتىن ۋە سىھھەت تېپىشتىن ئۈمىد قىل . <br/><br/>ئەگەر كېسەلنىڭ ھالىتىنى تەكشۈرمەكچى بولساڭ ، تومۇرىنى تۇتۇپ كۆر . كېسەلنىڭ تومۇرى قۇۋۋەتلىك بولۇپ ، بارماقلار ئاستىدىن ئۆتكەنلىكى بىلىنسە قان ئۈستۈن ( غالىب ) دۇر . ئەگەر تومۇر ئىنچىكە بولۇپ تېز سوقسا سەپرا ئۈستۈندۇر . ئەگەر تومۇر بارماق ئاستىدا ئىنچىكە ۋە سۇس ، بەزىدە يوغان سوقسا ، ھۆللۈك بەلغەمنىڭ ئۈستۈنلىكى . تومۇر ئېتىلىپ قوپال سوقسا ، قۇرۇقلۇق سەۋدانىڭ ئۈستۈنلىكى . ئەگەر تومۇر چوڭ - كىچىك ، ئاستا - تېز ، مۇرەككەپ سوقسا دىققەت قىلىپ قايسى تەرىپى ئۈستۈن بولسا ، ئۈستۈن تەرەپكە ھۆكۈم قىلغايسەن . بۇ ھال ماددىنىڭ مۇرەككەپلىكى ، يەنى قان ، بەلغەم ، سەپرا ۋە سەۋدا ئارلاشقانلىقىنىڭ ئالامىتىدۇر.<br/><br/>تومۇر ھالىتىنى تەكشۈرۈپ بىلگەندىن كېيىن ، كېسەلنىڭ سۈيدۈكىنى شېشىگە ئېلىپ تەكشۈرۈش لازىم . سۈيدۈكنىڭ رەڭگى ئاق ۋە قويۇق بولسا قايغۇ - ھەسرەت ، ئەلەمدىن بولغانلىقىنىڭ ئالامىتىدۇر . ئەگەر سۈيدۈكنىڭ رەڭگى ئاق ۋە سۈزۈك بولسا بەدەندىكى خىلىت ( ماددا ) لارنىڭ خاملىقى - پىشمىغانلىقىنىڭ ئالامىتىدۇر . ئەگەر سۈيدۈك كۆكۈش سېرىققا مايىل بولسا ، ئىچىدە قارامتۇل نەرسە بولسا ئۈچەي ئاغرىقى تەسىرىدۇر . ئەگەر سۈيدۈك سۇ مېيىغا ئوخشاش رەڭدە بولۇپ ، سۈزگەندە تېگىدە سىزىقچە كۆرۈلسە كېسەلنىڭ ۋاقتى يېقىنلاشقانلىقىنى ( ۋاپات بولۇش ) نىڭ ئالامىتىدۇر . سۈيدۈكنى شېشىگە ئېلىپ تەكشۈرگەندە ئۈستى سېرىق ، ئاستى قارامتۇل كۆرۈنسە ، كېسەل ئوپكە ۋە تالدىن بولغانلىقىنىڭ ئالامىتىدۇر . ئەگەر سۈيدۈكنىڭ ئۈستىدە قارىلىق بولسا دورا قىلماسلىق لازىم . سۈيدۈكنىڭ تېگى يېشىل ياكى سېرىق بولسا يامان ئالامەتتۇر . سۈيدۈك يېشىل ياكى سېرىق بولسا پات سىھھەت تاپىدۇ . ئەگەر كېسەل كىشى جۆيلۈسە ، سۈيدۈكى قىزىل ، قارامتۇل بولسا ياكى قان ئارلاش بولۇپ ئۈستىدە كۆپۈك بولسا ، ئېھتىيات قىلىش لازىم . ئەگەر سۈيدۈك قارا بولۇپ ئۈستىدە قانغا ئوخشاش نەرسە بولسا ، مۇنداق كېسەلگە يېقىن كەلمە ( داۋالىما ، ئەھمىيىتى يوق ) . ئەگەر سۈيدۈك رەڭگى قارا بولۇپ ، ئۈستىدە كۆپۈك بولسا ياكى قانغا ئوخشاش نەرسە بولسا ، كېسەل كىشى بىلەن رازىلىشىش كېرەك . ئەگەر سۈيدۈك سېرىق بولۇپ ، ئىچىدە قۇياش زەررىچىسىدەك نەرسىلەر بولسا كېسەل قاندىن بولغانلىقىنىڭ ئالامىتىدۇر . قان ئالدۇرسا پاتلا سىھھەت تاپىدۇ . قان سېرىق بولۇپ ئاق سىزىقلار بولسا كېسەل ئۇزاققا سوزۇلىدۇ . ئەگەر سۈيدۈك سېرىق بولسا تالدىن بولغان بولىدۇ . ئەگەر سۈيدۈك يېشىل قارامتۇل بولسا ئىسسىتما تىبدۇر . ئەگەر سۈيدۈك ئاقۇچ بولسا ، سىركە قۇرتىدەك نەرسىلەر كۆرۈنسە يەللىك بۇۋاسىر ( گېمورروي ) نىڭ ئالامىتىدۇر. <br/><br/>ئەي ئوغۇل تومۇر ۋە سۈيدۈك ئالامەتلىرىنى بىلدىڭ ، ئەمدى كېسەلنىڭ تۈرلىرىنى بىلىشىڭ زۆرۈر . كېسەلنىڭ جىنسلىرى ( تۈرى ) كۆپ . ئەگەر كېسەلنى تونۇساڭ غىزا بىلەن داۋالاشنى قوللان . ئالدىراپ دورا بېرىشكە كىرىشمە . كېسەلگە سۈرگە بېرىشنى رەت قىلما . كېسەل ئېغىر بولسا يەككە داۋا بىلەن داۋالاش لازىم . ھەرگىز كېسەلگە تۆھمەت قىلما . كېسەل كىشىنىڭ قەۋزىيەت بولۇپ قېلىشىدىن ساقلانغىن . كېسەللەر قوبۇل قىلالمايدىغان يېمەكلىك ، داۋانى بۇيرۇما . زىيان قىلىدىغان نەرسىنى يېگەن بولسا ، ئۇنى دەپئى قىلىدىغان داۋا قىلغىن . يەنە تېۋىپنىڭ ئەڭ ياخشى ماھارىتى كېسەلنىڭ تۈپكى خاراكتېرىنى ، ئۇنىڭغا مۇناسىپ دورىلارنى توغرا ، ئېنىق تونۇشتۇر . تىب ئىلمى ھەققىدە بىر ئاز سۆزلىدىم ، لېكىن بۇلار تېخى تېببىي ئىلىمنىڭ ھەممىسى ئەمەس .<br/>
</div>
					<br/>
				</div>
				<div class="Content-body">



<div style="width:100%;text-align:center;">
<a href="http://www.xjcfan.com" target="_blank"><img src="attachments/month_1101/elan2.gif" border="0" /></a><br><br>
</div>
					[Birzat بۇنى 2010-06-10 10:56 PM دە تەھرىرلىدى]<br/>
					<img src="images/From.gif" style="margin:0px 2px -4px 3px" alt=""/><strong>يازما مەنبەسى:</strong> <a href="" target="_blank">بېكەت ئەسىرى</a><br/>
					<img src="images/icon_trackback.gif" style="margin:4px 2px -4px 3px" alt=""/><strong>نەقىل ئۇقتۇرۇشى:</strong> <a href="trackback.asp?tbID=110&action=view" target="_blank">بارلىق نەقىللەر</a> | <a href="javascript:;" title="بۇ يازمىنىڭ نەقىل ئۇقتۇرۇش ئۇلانمىسىغا ئېرىشىش" onclick="getTrackbackURL(110)">بۇ يازمىنى نەقىل ئالىمەن</a><br/>
					<img src="images/tag.gif" style="margin:4px 2px -4px 3px" alt=""/><strong>خەتكۈش:</strong> <br/>
					<a onclick="ulanma_to()" id="ulanma"><img src="ulanma.gif"></a><br/>
                    <img src="images/tag.gif" style="margin:4px 2px -4px 3px" alt=""/><strong>مۇناسىۋەتلىك يازمىلار:</strong>
                    <div class="Content-body" id="wbc_tag"></div>
                    <script language="javascript" type="text/javascript">check('Getarticle.asp?id=110&blog_postFile=2','wbc_tag','wbc_tag')</script>
				</div>
				<div class="Content-bottom"><div class="ContentBLeft"></div><div class="ContentBRight"></div>ئىنكاس: 0 | <a href="trackback.asp?tbID=110&action=view" target="_blank">نەقىل: 0</a> | كۆرۈلگىنى: <span id="countNum">-</span> </div>
			</div>
		</div>
		   
        
        <div id="commentBox"><a name="comm_top" href="#comm_top" accesskey="C"></a></div>
		<script type="text/javascript">tryLoadComment();</script>
        
		 <div id="MsgContent" style="width:94%;">
		  <div id="MsgHead">ئىنكاس يوللاش</div>
		  <div id="MsgBody">
		    <script type="text/javascript">
				      		function checkCommentPost(){
				      			if (!CheckPost) return false
								// 备用方法
				      			return true
				      		}
				      </script>
			<script type="text/javascript" src="common/input.js"></script>
		    <form name="frm" action="blogcomm.asp" method="post" onsubmit="return checkCommentPost()" style="margin:0px;">
		      <table width="100%" cellpadding="0" cellspacing="0">
		        <tr>
		          <td align="right" width="70"><strong>ئىسىم:</strong></td>
		          <td align="right" style="padding:3px;"><input style="direction:ltr;" name="username" type="text" size="18" class="userpass" maxlength="24" /></td>
		        </tr>
		        <tr id="passArea">
		      	  <td align="right" width="70"><strong>پارول:</strong></td>
		      	  <td align="right" style="padding:3px;"><input style="direction:ltr;" name="password" type="password" size="18" class="userpass" maxlength="24"/> مېھمانلار پارول تولدۇرمىسىمۇ بولىدۇ.</td>
		        </tr>
		        <tr>
		          <td align="right" width="70" valign="top"><strong>مەزمۇن:</strong><br/></td>
		          <td style="padding:2px;">
		          	<script language="javascript" type="text/javascript" src="common/UBBCode.js"></script>
		            <script language="javascript" type="text/javascript" src="common/UBBCode_help.js"></script>
		            <div id="UBBSmiliesPanel" class="UBBSmiliesPanel"></div>
		            <textarea id="editMask" class="editTextarea" style="width:99%;height:100px" onfocus="loadUBB('Message')"></textarea>
		            <div id="editorbody" style="display:none">
		              <div id="editorHead">تەھرىرلىگۈچ ئوقۇلىۋاتىدۇ...</div>
		              <div class="editorContent">
		                <textarea name="Message" class="editTextarea" style="height:150px;;" cols="1" rows="1" accesskey="R"></textarea>
		              </div>
		            </div></td>
		        </tr>
		        <tr>
		          <td align="right" width="70"><strong>تەستىق كود:</strong></td>
		          <td align="right" style="padding:3px;"><input style="direction:ltr;" name="validate" type="text" size="4" class="userpass" maxlength="4" onfocus="this.select()"/>
		            <img id="vcodeImg" src="about:blank" onerror="this.onerror=null;this.src='common/getcode.asp?s='+Math.random();" alt="تەستىق نومۇر" title="چەكسىڭىز يېڭىلىنىدۇ" style="margin-right:40px;cursor:pointer;width:40px;height:18px;margin-bottom:-4px;margin-top:3px;" onclick="src='common/getcode.asp?s='+Math.random()"/></td>
		        </tr>
		        <tr>
		          <td align="right" width="70" valign="top"><strong>تاللاش:</strong></td>
		          <td align="right" style="padding:3px;"><label for="label5">
		              <input name="log_DisSM" type="checkbox" id="label5" value="1" />
		              چىراي ئىپادە چەكلەش</label>
		            <label for="label6">
		              <input name="log_DisURL" type="checkbox" id="label6" value="1" />
		              ئۇلانما چەكلەش</label>
		            <label for="label7">
		              <input name="log_DisKey" type="checkbox" id="label7" value="1" />
		              ئاچقۇچلۇق سۆز چەكلەش</label></td>
		        </tr>
		        <tr>
		          <td colspan="2" align="center" style="padding:3px;">
		          	<input name="logID" type="hidden" value="110"/>
		            <input name="action" type="hidden" value="post"/>
		            <input name="submit2" type="submit" class="userbutton" value="ئىنكاسنى يوللاش" accesskey="S"/>
		            <input name="button" type="reset" class="userbutton" value="قايتا يېزىش"/></td>
		        </tr>
		        <tr>
		          <td colspan="2" align="right" > گەرچە تىزىملاتمايمۇ ئىنكاس يازغىلى بولسىمۇ ، پىكىر ھوقۇقىنى قوغداش سەۋەبىدىن <a href="register.asp">تىزىملىتىۋېلىش</a>ىڭىزنى تەۋسىيە قىلىمىز. 
		           </td>
		        </tr>
		      </table>
		    </form>
		  </div>
		</div>
 
        <div id="mainContent-bottomimg"></div>
      </div>
    </div>
    <div id="sidebar">
      <div id="innersidebar">
        <div id="sidebar-topimg">
          
        </div>
        
        <div id="sidebarDynamic"></div>
        <div id="sidebar-bottomimg"></div>
      </div>
    </div>
    <div style="clear: both;height:1px;overflow:hidden;margin-top:-1px;"></div>
  </div>
  
  <div id="foot" style="direction:rtl;">
    <p><a href="http://www.pjhome.net" target="_blank"><strong>PJBlog3 v3.0.6.170</strong></a> ئۇيغۇرچە نەشىرى، بارلىق ھوقۇق <strong><a href="http://www.pjhome.net" target="_blank">PuterJam</a> غا تەۋە</p>
    <p style="font-size:13px;">ئۇيغۇرچىلاشتۇرغۇچى: <a href="http://www.tedbirkar.net"><b>تەدبىركار</b></a>
</p>
  </div>
</div>




<script type="text/javascript">
	//初始化日志页面
	initAccessKey();
	initSidebar();
	initLogin('PJBlog80halta');
	ping();
</script>
</body>
</html>