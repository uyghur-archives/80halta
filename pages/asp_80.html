<html dir="rtl">

<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-143956760-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-143956760-1');
</script>

<meta http-equiv="Content-Type" content="text/html; charset=UTF-8" />
<meta http-equiv="Content-Language" content="UTF-8" />
<meta name="robots" content="all" />
<meta name="author" content="your@email.com,YourName" />
<meta name="Copyright" content="PJBlog3 CopyRight 2008" />
<meta name="keywords" content="ئۇيغۇرلارنىڭ چاي مەدەنىيىتى" />
<meta name="description" content="ھەرقايسى مىللەتلەرنىڭ يېمەك - ئىچمەك ئارقىلىق بەدەنگە سۇ ۋە ئوزۇقلىق تولۇقلاش ئادەتلىرى بىر - بىرىگە ئانچە ئوخشىمايدۇ ، يەنە ھەرخىل جۇغراپىيىلىك مۇھىتتا ياشاپ كەلگەن ھەرقايسى مىىللەتلەر ئۆزلىرىگە خاس بولغان يېمەك - ئىچمىكى ۋە ساقلىقنى ساقلاش ئىشلىرىدا كەم بولسا بولمايدىغان مۇھىم ئىچىملىكلەرنىڭ بىرى ھىساپلىنىدۇ . شۇڭا ئىنسانلار قەدىمدىن تارتىپ ھەرخل ئۆسۈملىك ۋە گۈل - گىياھلاردىن ياسالغان چايلارنى ئىستېمال قىلىپ ، ئۇلارنىڭ پايدىلىق خۇسۇسىيەتلىرىنى ئىگىلەپ ۋە قىممىتىنى تەدرىجىي تونۇپ يېتىپ ئۆزگىچە چاي مەدەنىيتىنى بارلىققا كەلتۈرگەن . <br/>" />
<title>ئۇيغۇرلارنىڭ چاي مەدەنىيىتى  - 80 خالتا بلوگى</title>
<base href=""></base>
<style type="text/css">
	.ownerClassLog{display:none}
	.ownerClassComment{display:none}
</style>
<link rel="alternate" type="application/rss+xml" href="http://www.pjhome.net/feed.asp?cateID=3" title="PJBlog3 - test بارلىق يازمىلارنى زاكاس قىلىش(rss2)" />
<link rel="alternate" type="application/atom+xml" href="http://www.pjhome.net/atom.asp?cateID=3"  title="PJBlog3 - test بارلىق يازمىلارنى زاكاس قىلىش(atom)"  />
<link rel="stylesheet" rev="stylesheet" href="skins/weisay_26/global.css" type="text/css" media="all" />
<link rel="stylesheet" rev="stylesheet" href="skins/weisay_26/layout.css" type="text/css" media="all" />
<link rel="stylesheet" rev="stylesheet" href="skins/weisay_26/typography.css" type="text/css" media="all" />
<link rel="stylesheet" rev="stylesheet" href="skins/weisay_26/link.css" type="text/css" media="all" />
<link rel="stylesheet" rev="stylesheet" href="skins/weisay_26/UBB/editor.css" type="text/css" media="all" />
<link rel="stylesheet" rev="stylesheet" href="FCKeditor/editor/css/Dphighlighter.css" type="text/css" media="all" />
<link rel="icon" href="favicon.ico" type="image/x-icon" />
<link rel="shortcut icon" href="favicon.ico" type="image/x-icon" />
<script type="text/javascript" src="common/common.js"></script>
<script type="text/javascript" src="common/ajax.js"></script>
<script type="text/javascript" src="common/AjaxRequest.js"></script>
<script type="text/javascript" src="common/Action.js"></script>
<script type="text/javascript" src="common/input.js"></script>
<script type="text/javascript" src="" charset="utf-8"></script>
<script type="text/javascript">
	var g_styleID = "weisay_26";
	var g_logID = "80";
	var g_comDesc = "Desc";
	
	document.write ('<script type="text/javascript" src="static_js.asp"><\/script>')
</script>

</head>
<body onload="initJS()" onkeydown="PressKey()">
<a href="./default.html#" accesskey="i"></a> <a href="javascript:history.go(-1)" accesskey="z"></a>
<div id="container">
  
  <div id="header">
    <div id="blogname">80 خالتا بلوگى
      <div id="blogTitle">80 خالتا بلوگىغا خۇش كەپسىز  Uyghur traditional Medical Treatment Blog</div>
    </div>
		
      <div id="menu"><div id="Left"></div><div id="Right"></div><ul><li class="menuL"></li><li><a class="menuA" href="./default.html#" title="باش بەت">باش بەت</a></li><li class="menuDiv"></li><li><a class="menuA" href="./aspcat_27.html" title="ئەل ئىچى رېتسىپلىرى">مومامنىڭ رېتسىپلىرى</a></li><li class="menuDiv"></li><li><a class="menuA" href="./aspcat_4.html" title="ئۆزۈمنىڭ بىر قىسىم يازمىلىرىمنىڭ توپلانمىسى">ئەدەبىي يازمىلىرىم</a></li><li class="menuDiv"></li><li><a class="menuA" href="./aspcat_9.html" title="ئەرلەرگە مۇناسىۋەتلىك يازمىلار">ئەركەكلەر</a></li><li class="menuDiv"></li><li><a class="menuA" href="./aspcat_10.html" title="قىز-چوكانلار">قىز-چوكانلار</a></li><li class="menuDiv"></li><li><a class="menuA menuB" href="./aspcat_8.html" title="ھەر خىل تائاملار">غىزا رېتسىپلىرى</a></li><li class="menuDiv"></li><li><a class="menuA" href="./aspcat_17.html" title="">80خالتا مەھسۇلاتلىرى</a></li><li class="menuR"></li></ul></div>
  </div>
  
  <div id="Tbody">
    <div id="mainContent">
      <div id="innermainContent">
        <div id="mainContent-topimg"></div>
		
			<div id="Content_ContentList" class="content-width"><a name="body" accesskey="B" href="#body"></a>
			<center>
				<a href="http://www.uzblog.net/" target="_blank">
				<img src="http://www.yuksel.me/adpic/uzblog.gif" width="196" height="60" border="0">
				</a>
				<a href="http://www.kitabpurux.com" target="_blank">
				<img src="attachments/month_1111/kitabpurux.gif" width="196" height="60" border="0">
				</a>
				<a href="./asp_340.html" target="_blank">
				<img src="adpic/horek.gif" width="196" height="60" border="0">
				</a>
			</center>
				<div class="pageContent">
					<div style="float:right;width:auto"><a href="./asp_79.html" title="ئالدىنقى يازما: بىرزات دېگەن ئىسىمنى لەقەم قىلىشىمدىكى ئارقا كۆرۈنۈش " accesskey=","><img border="0" src="images/Cprevious.gif" alt=""/>ئالدىنقى يازما</a> | <a href="./asp_81.html" title="كېيىنكى يازما: دۇنيا ئىس-تۈتەكسىز كۈنى (5-31)" accesskey="."><img border="0" src="images/Cnext.gif" alt=""/>كېيىنكى يازما</a></div> 
					<img src="images/icons/14.gif" style="margin:0px 2px -4px 0px" alt=""/> <strong><a href="./aspcat_8.html" title="غىزا رېتسىپلىرىدىكى يازمىلار">غىزا رېتسىپلىرى</a></strong> <a href="feed.asp?cateID=8" target="_blank" title="غىزا رېتسىپلىرىدىكى يازمىلارنى زاكاسلاش" accesskey="O"><img border="0" src="images/rss.png" alt="غىزا رېتسىپلىرىدىكى يازمىلارنى زاكاسلاش" style="margin-bottom:-1px"/></a>
				</div>
				<div class="Content">
					<div class="Content-top"><div class="ContentLeft"></div><div class="ContentRight"></div>
					<h1 class="ContentTitle"><strong>ئۇيغۇرلارنىڭ چاي مەدەنىيىتى </strong></h1>
					<h2 class="ContentAuthor">ئاپتور:Birzat ۋاقتى:2010-05-30</h2>
				</div>
			    <div class="Content-Info">
					<div class="InfoOther">خەت رازمېرى: <a href="javascript:SetFont('12px')" accesskey="1">كىچىك</a> <a href="javascript:SetFont('14px')" accesskey="2">ئوتتۇرا</a> <a href="javascript:SetFont('16px')" accesskey="3">چوڭ</a></div>
					<div class="InfoAuthor"><img src="images/weather/hn2_sunny.gif" style="margin:0px 2px -6px 0px" alt=""/><img src="images/weather/hn2_t_sunny.gif" alt=""/> <img src="images/level3.gif" style="margin:0px 2px -1px 0px" alt=""/>
						<span class="ownerClassLog">
						<a href="blogedit.asp?id=80" title="بۇ يازمىنى تەھرىرلەش" accesskey="E"><img src="images/icon_edit.gif" alt="" border="0" style="margin-bottom:-2px"/></a> <a href="blogedit.asp?action=del&id=80" onclick="if (!window.confirm('بۇ يازمىنى ئۆچۈرەمسىز؟')) return false" accesskey="K"><img src="images/icon_del.gif" alt="" border="0" style="margin-bottom:-2px"/></a>
						</span>
					</div>
				</div>
				<div id="logPanel" class="Content-body">

<div style="width:100%;text-align:center;">
<a href="./asp_174.html" target="_blank"><center><img src="attachments/month_1101/hesel.jpg" border="0"/></center></a><br>
</div>

<div class="mazmun">
					<img src="attachments/month_1005/q2010531172558.jpg" border="0" alt=""/><br/><br/>چاي - دۇنياغا داڭلىق ئۈچ چوڭ ئىسپىرىتسىز ئىچىملىك ( چاي ، قەھۋە ، كاكائو ) نىڭ بىرى ، شۇنداقلا قەدىمدىن تارتىپ تاكى بۈگۈنگە قەدەر ئىنسانلارغا ئىزچىل ھەمراھ بولۇپ كەلگەن ، تېبابەتتە بىردەك ئېتىراپ قىلىنغان ئەڭ ياخشى ساقلىقنى ساقلاش تەبىئىي ئىچىملىكتۇر <br/>چاي تەركىبىدە كوفېئىت ( قەھۋە ئىشقارى ) ، كۆپ فېئوللۇق بىرىكمىلەر ، ۋىتامىن تۈردىكىلەردىن ، ۋىتامىن K , C , B , مىنرال ئېلېمېنىتلاردىن فوسفۇر ، كالىي ، كالتىسى ، ماگىنىي ، مانگان ، ئاليۇمىن ، گۈڭگۈرت ، ۋە ئامىنو كىسلاتا قاتارلىق ئىنساننىڭ سالامەتلىكىگە پايدىلىق تەركىبلەر ناھايىتى كۆپ بولغاچقا ، موۋاپىق دەملەنگەن چاينى ئىچىپ بەرسە ئادەمنى روھلاندۇرۇپ ، نېرۋىنى تىچلاندۇردۇ . ئۇسسۇزلۇقنى قاندۇرۇپ بەدەندىكى خىلىتلارنى تولۇقلايدۇ ، كۆزنى رۇشەنلەشتۇردۇ ، ئىسسىقلىنى پەسەيتىپ ، زەھەر قايتۇرىدۇ ، ھەزىم قىلىشنى ئىلگىرى سۈرىدۇ . سۈيدۈك ھەيدەيدۇ ، تولغاقنى توختىتىدۇ ، چوڭ تەرەتنى راۋاجلاندۇرىدۇ ، يەل ھەيدەيدۇ ، بەلغەمنى بوشتىدۇ ، ياللۇغ قايتۇىدۇ ، ۋە قان بېسىمىنى تۆۋەنلىتىدۇ ، قاندىكى ماينى پارچىلاپ ئارنېرىينىڭ بۇتقىسمان قېتىشنىڭ ئالدىنى ئالىدۇ . ئۇ يەنە قان شېكەرنى تۆۋەنلىتىش ، باش ئاغرىقىنى پەسەيتىش ، راكقا قارشى تۇرۇش ، قېرىشنى كېچىكتۈرۈپ ، ئۆمۈرنى ئۇزارتىشتەك روللارغىمۇ ئىگە . شۇ سەۋپلىك دۇنيادىكى نورغۇن مىللەتلەر ئۆزلىرى ياشىغان جايلارنىڭ تەبىئى مۇھىيتى ۋە مىزاجىغا ماس كېلىدىغان ھەرخىل ئۆسۈملۈك ، گۈل - گىياھلار ، مېۋە - چېۋىلەر ۋە ئۇلارنىڭ مېغىزلىرىدىن ئوخشىمىغان چايلارنى ياساپ ، ئىستېمال قىلىپ كەلگەن ۋە كەلمەكتە . <br/>ھازىرقى زامان ئۇيغۇر تىلىدكى چاي ئاتالغۇسى ئوقۇم دائىرىسىدىن ئوخشاش بولمىغان ئىككى خىل مەنىنى ئاڭلىتىدۇ . ئۇلارنىڭ بىرى تار مەنىدىكى چاي ئوقۇمى بولۇپ ، بىرىنچىدىن ، چاي ئائىلىسىدىكى دائىم كۆكىرىپ تۇردىغان چاتقال ئۆسۈملۈكلەرنى ؛ ئىككىنچدىن ، چاي دەرخىنىڭ يوپۇرمىقى ۋە باشقا ئۆسۈملۈكلەردىن ئشلەنگەن ھەرخىل قورۇق چايلارنى ؛ ئۈچىنچىدىن ، قورۇق چاي ياكى باشقا ئۆسۈملۈك - خۇرۇچلاردىن پايدىلىنىپ تەييارلانغان ئىچىملىكلەرنى كۆرسىتىدۇ .كەڭ مەنىدىن ئېيتقاندا ، ئۇ چايغا مۇناسىۋەتلىك بولغان بارلىق ئۆرپ - ئادەت ، پائالىتيەتلەرگە ، جۈملىدىن چاي مەدەنىيتى دېگەن مەنىنى ئىپادىلەيدۇ . <br/><br/>( 2 )<br/><br/><br/><br/>بىزنىڭ يىراق قەدىمكى زاماندا ياشىغان ئەقىللىق ، ئىجاتكار ئاتا - بوۋىللىرىمىز ئۆزلىرىنىڭ ھاياتلىقىنى داۋاملىق كاپالەتكە ئىگە قىلىش ۋە ئۆزلىرىنى تەرەققىي قىلدۇرۇش ئۈچۈن ، بىر قاتار ئىختىرالارنى مەيدانغا كەلتۈرگەن . ئەنە شۇلارنىڭ تىپىك بىر مىسالى سۇ ، تۇپراق ، ئوت ، ھاۋادىن ئىبارەت تۆت زات قارىشىدىن ئىبارەت . <br/>سۇ بولغاچقا ، بۇ دۇنيا تىرىك ، پاكىز ھەم گۈزەل . دۇنيادىكى بارلىق ھاياتلىق ، مەدەنىيەت سۇ بىلەن چەمبەرچاس باغلانغان ، ئادەم بەدىننىڭ ئومۇمى ئېغىرلىقىنىڭ ئۈچتىن ئىككى قىسمىنى سۇ تەشكىل قىلىدۇ . ئادەم تېنىگە كېرەكلىك ئۇزۇقلۇق ماددىلار بىلەن ۋىتامىنلار سۇنىڭ ۋاستىسىدە ھەرقايسى ئورگانىزىملارغا يېتىپ بارىدۇ . بەدەندىكى كېرەكسىز ، زەھەرلىك ماددىلارمۇ ئوخشاشلا سۇنى ۋاستە قىلىش ئارقىلىق بەدەن سىرتىغا چىقىپ كېتىدۇ . <br/>ھەرقايسى مىللەتلەرنىڭ يېمەك - ئىچمەك ئارقىلىق بەدەنگە سۇ ۋە ئوزۇقلىق تولۇقلاش ئادەتلىرى بىر - بىرىگە ئانچە ئوخشىمايدۇ ، يەنە ھەرخىل جۇغراپىيىلىك مۇھىتتا ياشاپ كەلگەن ھەرقايسى مىىللەتلەر ئۆزلىرىگە خاس بولغان يېمەك - ئىچمىكى ۋە ساقلىقنى ساقلاش ئىشلىرىدا كەم بولسا بولمايدىغان مۇھىم ئىچىملىكلەرنىڭ بىرى ھىساپلىنىدۇ . شۇڭا ئىنسانلار قەدىمدىن تارتىپ ھەرخل ئۆسۈملىك ۋە گۈل - گىياھلاردىن ياسالغان چايلارنى ئىستېمال قىلىپ ، ئۇلارنىڭ پايدىلىق خۇسۇسىيەتلىرىنى ئىگىلەپ ۋە قىممىتىنى تەدرىجىي تونۇپ يېتىپ ئۆزگىچە چاي مەدەنىيتىنى بارلىققا كەلتۈرگەن . <br/>ئۇيغۇرلارنىڭ چاي مەدەنىيتى ئۇزاق ئەسىرلىك تارىخىي تەرەقىياتنىڭ مەھسۇلىدۇر ، قەدىمكى ئەجدادلىرىمىز ئىپتىدائىي ئوۋچىلىق ۋە چارۋىچىلىق بىلەن شۇغۇللانغان دەۋىرلەردە تۈرلۈك ھايۋانلارنىڭ گۆشىنى ئۇزۇقلۇق ، كالا - قوي سۈتلىرىنى ئىچىملىك قىلغان ، ئىپتىدائىي دېھقانچىلىق بارلىققا كەلگندىن كېيىن ، ئۇلاردا قوشۇمچە ئوۋچىلىق ، ۋە چارۋا - مال بېقىش ۋە سۈت ئىچىش ئادىتى داۋاملىشىپ كەلگەن بولسىمۇ ، لېكىن نوپۇسنىڭ ئۆزلۈكسىز كۆپىيىشى ئارقىسىدا ئىچىملىككە بولغان ئېھتىياجىنى سۈت ئارقىلىق قامداش مۇمكىن بولمىغان . ئەجدادلىرىمىز ئۇزاق مۇددەتلىك تۇرمۇش ئەمەلىيتى داۋامىدا پۇشۇرۇلغان يېمەكلىكلەرنىڭ سىڭىشلىك ، تەملىك بولىدىغانلىقىنى ، قاينىتىلغان سۇ ۋە سۈتنىڭ سوغۇق سۇ ھەم خام سۈتكە قارغاندا ، بەدەننىڭ ساقلىقىنى ساقلاشقا پايدىلىق ئىكەنلىكىنى تونۇپ يەتكەن ؛ شۇنىڭ بىلەن بىللە يەنە ھەرخىل ئاشلىقلار ، ياغلىق دانلار ، گۆشلەر ، مېۋە - چېۋىلەر ۋە ئوت - چۆپلەرنىڭ تەمى - خوسۇسىيەتلىرنىڭ پەرىقلىق بولىدىغانلىقىنى ، ئۇلارنىڭ ئوزۇقلۇق بولۇشتىن تاشقىرى ، ئايرىم - ئايرىم ھالدا بەزى كېسەللىكلەرنى داۋالاش ، تاماق سىڭدۈرۈش ، ھارغىنلىقنى يېنىكلىتىش ، روھى كەيپىياتنى تەڭشەش ئۈنۈمىنىڭمۇ بارلىقىنى بايقىغان . نەتىجىدە ئۇلار ئۆز تۇپىرىقىدىن چىقىدىغان شىپالىق ئۈنۈمى يوقىرى بولغان ئەتىۋارلىق ئۆسۈملۈكلەرنى مەقسەتلىك ھالدا سۇ بىلەن قاينىتىپ ئىچىشكە ئادەتلەنگەن . <br/>ھەممىمىزگە ئايان ، شىنجاڭ قىممەت باھالىق ئۆسۈملۈكلەرگە باي بىر گۆھەر زېمىن . شىنجاڭنىڭ ھەرقايسى تاغلىرىدا ، دەريا ۋادىلىرىدا ، چۆل باياۋانلىرىدا قىممەت باھالىق قار لەيلىسى ، قىزىل كۆكمارال ، قىزىلگۈل ، بادرەنجى بۇيا ، دالا ، چاي ، زەپە ، ئالقات ، ئېگىر ، زىرە ، ئارپىبەدىيان ، سوغۇرگۈل قاتارلىق نەچچە يۈزلىگەن ئۆسۈملۈكلەر ئۆسىدۇ . <br/>مىلادىيە 659 - يىلى تاڭ سولالىسى تەرپىدىن تۈزۈلگەن «يېڭىدىن رەتلەنگەن دۇرىلار قامۇسى» ناملىق ئەسەرگە شىنجاڭنىڭ ھەرقايسى جايلىرىدىن چىقىدىغان بىر يۈز ئون تۆت خىل دورا ۋە ئۆسۈملۈك ۋە دورا تونۇشتۇرۇلغان . <br/>چىن ، خەن سولالىلىرى دەۋىرىدىن باشلاپ ئەجدادلىرىمىز ئوتتۇرا تۈزلەڭلىكتىن چىقىدىغان چايلارنىمۇ رايونىمىزغا كىرگۈزگەن . مىلادىيە 5 - 8 - ئەسىرلەرگە ئائىت مەنبەلەردە قەيت قىلىنىشچە ، شۇ دەۋىرلەردە چاي ئۇيغۇرلار ۋە تىبەتلىكلەر تەرپىدىن كۆپلەپ سېتىۋېلىنغان . ئوتتۇرا ئەسەرلەردە يېزىلغان «پەڭ چىجىنىڭ ئاڭلىغان ۋە كۆرگەنلىرىنىڭ بايانى» نامىلىق ئەسەرنىڭ 6 - بابىدا «ئۇيغۇرلار ھەر قېتىم جوڭگۇ خاقانىنىڭ سارىيىغا كەلگەندە ، ئېسىل ئاتلىرىنى چايغا ئالماشتۇرۇپ كېتەتتى» دەپ يېزىلغان . تاڭ سولالىسى دەۋىردە ئوتتۇرا ئاسىيالىق كۆپلىگەن سودىگەرلەر چاڭئەن شەھەرگە بېرىپ ، چاي دۇكانلىرىنى ئېچىپ ، جوڭگۇنىڭ ئېكىسپۇرت قىلىندىغان چايلىرىنىڭ ئاساسىي قىسمىنى ئۆز قوللىرىغا كىرگۈزۈۋالغان . سۇي ، تاڭ دەۋىرلەرىگە كەلگەندە ، رايۇنىمىزغا ئوتتۇرا تۈزلەڭلىكتىن كىرگۈزۈلگەن چايلارنىڭ تۈرى كۆپەيگەن . 8 - ئەسىرنىڭ ئوتتۇرلىرىغا كەلگەندە ، ئورخۇن ئويغۇر خانلىقى تاڭ سولالىسنىڭ يىپەك ، چاي قاتارلىق بويۇملىرىنىڭ ئاساسلىق خېرىدارى بولغان . ئۆڭلۈك - سۆيگۈن توپىلىڭىدىن كېيىن تاڭ سولالىسى بىلەن ئورخۇن ئۇيغۇر خانلىقى ئوتتۇرسىدىكى ھەرخىل يىپەك ، ئات ، چاي سودىسى تېخىمۇ جانلانغان . سودىغا ماھىر ئۇيغۇرلار ئۆزلىرىنىڭ ئېھتىياجىدىن ئاشقان يىپەك ، چاي ۋە ئۆز توپرىقىدىن چىققان ئات ، تېرە ، مېۋە - چېۋە ، خۇش پۇراقلىق ئۈسۈملۈك ماتېرياللىرىنى باشقا جايلارغا ئېلىپ بېرىپ سېتىپ ، چاي سودىسنى تېخىمۇ تەرەققىي قىلدۇرغان . <br/>19 - ئەسىرنىڭ 20 - يىللىرىغا كەلگەندە شىنجاڭدىن روسىيەگە چىقىرىلغان ماللار ئىچىدە چاي توقسان پىرسەنتىنى ئىگىلىگەن . بۇ خىل ئەھۋال تاكى 19 - ئەسىرنىڭ ئوتتۇرلىرىغىچە داۋاملاشقان . <br/>دېمەك ، ئەجدادلىرىمىز ئۆز توپرىقىدا ئۆسىدىغان ھەرخىل ئۆسۈملۈكلەرنىڭ شىپالىق قىممىتىنى تونۇپ يېتىپ ، ئولارنى ئۆز مىللىي تېبابىتى بىلەن بىرلەشتۈرۈپ ، ھەم چايلىق ، ھەم شىپالىق رولىغا ئىگە ھەر خىل ئىچىملىك - چايلارنى ياساپ ئستېمال قىلغان . نەتىجىدە ئۇيغۇرلار تۇرمۇشىدا يېڭى بىر مەدەنىيەت - چاي مەدەنىيتى شەكىللەنگەن ۋە بارا - بارا مۇكەممەللىشىشكە قاراپ يۈزلەنگەن . يۇقىرقىلاردىن باشقا يەنە ئۇيغۇرلارنىڭ چاي مەدەنىيتىگە ئائىت تۆۋەندىكى بايانلارغا نەزەر سېلىپ باقايلى : <br/>بىرىنجى ، ئارخېئولوگىىيىلىك تېپىندىلار بىلەن خەنزۇ تىلىدا يېزلغان بىر قىسىم نوپۇزلۇق كىتاپلاردىكى تارىخى بايانلارمۇ ئۇيغۇرلاردا چاي مەدەنىيتىنىڭ مەۋجۇت ئىكەنلىكىنى ئىسپاتلايدۇ . <br/>ئارخېئولۇگلار تۇرپان شەھىرىنىڭ شەرقىگە جايلاشقان ئاستانە قەدىمىي قەبىرىستانلىقىدا بىر قىسىم قەبرىلەرنى قېزىش جەريانىدا 187 - نومۇرلۇق قەبرىدىن چاي سۇنىۋاتقان ئاياللارنىڭ رەسمىي سىزىلغان بىر پارچە يىپەك رەخىت تاپقان . جوڭگۇ ئالىملىرى ئەتراپلىق ئىزدىنىش ۋە تەتقىقات قىلىش ئارقىلىق بۇ رەسىمنى 7 - ئەسەرگە تەئەللۇق دەپ بېكىتكەن . شۇ ئاستانە ئارخېئولوگلار 7 - ئەسەردە تۇرپاندا چاي بىلەن مېمان كۈتۈش ئادىتى بولغان دېگەن كۆز قارشىنى ئوتتۇرىغا قويغان . <br/>«يىپەك يولىدىكى سودا تارىخى» ناملىق كىتابىنىڭ 496 - بېتىدە يەنە : «تاڭ سولالىسى دەۋرىدە ئۇيغۇرلاردا چاي ئېچىش ئادىتى بار ئىدى» دەپ قەيت قىلىنغان . <br/>خەنزۇ ئالىملىرىنىڭ تەتقىقات نەتىجىللىرىدىن مەلۇم بولىشىچە ، تاڭ سولالىسى دەۋرىدە ئۇيغۇرلار كۆپرەك گۆشلۈك ۋە ياغ تەركىبى يوقىرى بولغان يېمەكلىكلەرنى ئىستېمال قىلغان ، سۈت قوشۇپ تەييارلانغان چاي دەملىمىسى (ئەتكانچاي - ئا) ئەنە شۇ تائاملارنى ھەزىم قىلىشتا ، ئورگانىزىملارغا يىغىلىپ قالغان ماي ، كېرەكسىز ماددىلارنى پارچىلاپ ئازايتىشتا مۇھىم رول ئوينىغان . ھەقىقىتەن ئۇيغۇرلاردا سۈت بىلەن چاي ئېچىش كەڭ تارقالغان بولۇپ ، بۇنداق چاي ئۇلارنىڭ تىلىدا «ئەتكەنچاي» دەپ ئاتالغان . <br/>ئىككىنجى ئۇيغۇر مەشرەپلىرىنى چايسىز تەسەۋۇر قىلىش مۇمكىن ئەمەس . مەشرەپ خەلقىمىزنىڭ ئۇزۇن تارىخقا ئىگە بىر ئۆرۈپ - ئادەت ، ئەخلاق ۋە سەنئەت مەكتىپى . مەھمۇد كاشغەرىي «تۈركىي تىللار دىۋانى» ناملىق ئەسەرنىڭ 1 - توم ، 593 - بېتىدە « sugdiq » دېگەن سۆزنى : «قاتار بەزمە ، قىلىش كۈنلىرى دوستلار ئارا نۆۋەت بىلەن بولىدىغان مەشرەپ» دەپ ئىزاھلايدۇ . دېمەك ، ئەجدادلىرىمىز قارخانىيلار دەۋرىدىن بۇرۇنلا مەشرەپ ئويناپ كەلگەن . دولانلىقلاردا داۋاملىشىپ كېلىۋاتقان مەشرەپلەردە ئاللا ، ئاللا دەپ توۋلاشلار ، مەشرەپ ئۇسسۇلدىكى ئوۋچىلىق بىلەن مۇناسىۋەتلىك مەزمۇنلار مەشرەپ تارىخىنىڭ ئۇيغۇرلارنىڭ ئىپتىدائىي ئوۋچىلىق تۇرمۇشى بىلەن مۇناسىۋەتلىك مەزمۇنلار ئىكەنلىكىنى يۇرتىپ بېرىدۇ . ئەنە شۇ مەشرەپلەردە قىز - يىگىتلەر ئۆز - ئارا چاي تۇتۇشۇپ مەشرەپ بېتلەرنى ئېيتىدۇ ، بۇ ئادەت تاكى بۈگۈنگىچە مەۋجۇت . بۇ چاي مەدەنىيتىنىڭ بىر پۈتۈن ئۇيغۇر مەدەنىيتىنىڭ ھەر قايسى تارماقلىرى بىلەن تەڭ مەۋجۇت بولۇپ كەلگەنلىكىنى چۈشەندۈرۈپ بېرىدۇ . <br/>ئۈچۈنچى «قۇتاغۇ بىلىك» تىكى تۆۋەندىكى مىسرالارمۇ بىزنىڭ چاي مەدەنىيتىمىزگە مۇناسىۋەتلىك : <br/><br/>4620 . كىشى مەن دېگۈچە ئادەم بالىسى ، <br/>كېرەك بىلسە ئىسسق - سوغۇق قايسى <br/><br/>4621 . مىزاجىغا ياققاننى بىلىپ يېگۈلۈك ، <br/>مىزاجىغا ياقمىسا ، ئۇنى قويغۇلۇق . <br/><br/>4622 . سوغۇقلۇقنى ئىچ ئاشىسا ئىسسىق ئەگەر ، <br/>سوغۇقلۇقنى ئەگەر ئاشسا ئىسسىق تۈزەر . <br/><br/>4624 . ياشىڭ قىرىقتىن ئېشىپ ، كۈن ، ئاي بولسا كۈز ، <br/>ئىسسىق نەرسە بىرلە مىزاجىڭنى تۈز . <br/><br/>4625 . يېشىڭ بولسا ئاتمىش ، ۋاختىڭ بولسا قىش ، <br/>ئىسسىقلىق قىل ، تۇتما سوغۇقلۇقنى ئەش .<br/><br/><br/><br/>گەرچە يۈسۈپ خاس ھاجىپ يۇقىرىقى مىسرالاردىكى چاي ئىچىش مەسلىسىنى ئېنىق ئوتتۇرىغا قويمىغان بولسىمۇ ، لېكىن ئادەم ئوتتۇرا ياشتىن ئاشقاندا ، ئۆزىگە ئىسسىقلىق مىقدارى يوقىرى يېمەكلىكلەردىن ، يەنە بىرى تەبىىئىتى ئىسسىق ئۆسۈملۈكلەردىن دەملەنگەن چايدىن كېلىدۇ . بۇ نوقتا ئۇيغۇرلارنىڭ قەدىمدىن تارتىپ يېمەكلىك ۋە چاي ئارقىلىق ئۆزلىرىنىڭ تەن ساقلىقىنى كاپالەتكە ئىگە قىلشقا ئالاھىدە ئەھمىيەت بېرىپ كەلگەنلىكىنى چۈشەندۈرۈپ بېرىدۇ . بۈگۈنكى دەۋەردىمۇ ئۇيغۇرلاردا مىجەزى ئىسسىق بولۇش تەن ساقلىقىنىڭ ، ئوغۇل بالىلىقنىڭ ۋە كۈچتۈڭگۈرلۈكىنىڭ ئىپادىسى دەپ قارىلىدۇ . شۇڭا ، ئۇيغۇرلار مەيلى شەھەردە بولسۇن ، مەيلى يېزا - قىشلاقلاردا بولسۇن ، بەدەنگە ئىسسىقلىق كەلتۈردىغان چايلارنى ئەتىۋارلاپ ئىستېمال قىلىدۇ . بۇ نوقتا ئۇيغۇر چاي مەدەنەيىتىنىڭ ئالاھىدە بىر خىل ئىپادىسى بولۇپ ھېساپلىنىدۇ . <br/>تۆتىنجى ، يەكەن خانلىقى دەۋرىدە ياشىغان مەشھۇر ئۇيغۇر ھەكىمى سۇلتان ئەلى تەرپىدىن 1520 - 1533 - يىللار ئارىلىقىدا يېزىلغان «دەستۇرۇل - ئىلاج» («داۋالاش دەستۇرى») ناملىق تىبابەتچىلىق ئەسەردە «قىش كۈنى ئىسسىق ئىچىش ، ياز كۈنى سوغۇق ئىچىش كېرەك ، بەدىيان ئۇرۇقى سۈينى ۋە بەدىيان كۆكىنىڭ سۈينى ئىچسە تەشنالىقنى پەسەيتىدۇ» دەپ يېزىلغان . بۇنىڭدىن خەلقىمىزدە بۇرۇندىن باشلاپلا قىشتا ئىسسىق ، يازدا سوغۇق چاي ئىچىش ئادىتىنىڭ بارلىقىنى بىلىش تەس ئەمەس ، ئەلۋەتتە ئۇيغۇرلارنىڭ چاينى پەسىل ۋە ھاۋا كىلىماتىغا قاراپ ئىلمىي ئۇسسۇلدا ئىستېمال قىلشتا ئادەتلەنگەنلىكىنى دەلىللەيدۇ . <br/>بەشىنجى ، خوجىلار دەۋرىدە ياشىغان تەرەققىيپەرۋەر ، ئىلغار پىكىرلىك ئۇيغۇر شائىرى ۋە ئالتە شەھەر خانلىقىنىڭ خانى خوجا جاھان (ياقۇپ) ئەرشىي (1685 - 1756) «دىۋانى ئەرشىي» ناملىق شېئىرلار توپلىمىدا بىزگە ئۇيغۇر چاي مەدەنىيتىگە ئائىت تۆۋەندىكىدەك قىممەتلىك مىسرالارنى قالدۇرۇپ كەتكەن : <br/><br/>بۇ شىۋەنى مەنزۇر تۆت ، ئەي يارى نەدىم ، <br/>كۆرگىل بۇ نەچچە نىئىمەت ئەزىمايى ئەزىم . <br/>قىسمەت ئاڭا ئەيلەپ ئېرمىش ئول ھەييى قەدىم . <br/>چىنە بىلەن چاي ، چايجۇش ، چىلىم. <br/><br/><br/>يۇقىرقى مىسلاردا ئۇيغۇرلارنىڭ كۈندىلىك تۇرمۇشىدا كەم بولسا بولمايدىغان چىنە ، چاي ، چۆگۈن قاتارلىقلار ئالاھىدە تىلغا ئېلىنغان . بۇ ئەجدالىرىمىزنىڭ چاي مەدەنىيتى ھەققىدە بەلگىلىك ئاساس بىلەن تەمىن ئېتىدۇ . <br/>ئالتىنچى ، «شەرىق مۇزىكا مەدەنىيتىدىكى مۆجىىزە» دەپ ئالاھىدە تەرىپلەنگەن ، ئۇيغۇر ھاياتىنىڭ ھەممە تەرەپلىرىنى مۇزىكا تىلى بىلەن بايان قىلىدىغان بەدىئى قامۇس - ئۇيغۇر كىلاسىك ئون ئىككى موقامنىڭ بىرى بولغان «چەھەرگاھ» مۇقامنىڭ مەشرەپ قىسمىغا كىرگۈزلگەن تېكىستلەردىمۇ ئۇيغۇرلارنىڭ چاي مەدەنىيتىگە ماس ھالدا بىر يۈرۈش چاي سايمانلىرى بارلىققا كەلگەن . بولاردىن مۇھىملىرى : چاي خالتىسى (چايپەش) ، چەينەكپاي (چەينەكنىڭ ئاستىغا قويۇلدىغان تەگلىك) . چاي تۇتقۇ ساپال قاچا (ھېجىر) ، چاي چۆچىكى (چارى - خوتەن دىئالېكتىدا) ، پەتنۇس ، نوگاي قاتارلىقلار . <br/>قەشقەر ، خوتەن ، ئۈرۈمچى قاتارلىق شەھەرلەردىكى مۇزېيلاردا ، جۈملىدىن شىنجاڭ ئۇنىۋېرسىتېتى مىللەتلەر فولكلور مۇزېيدا ساقلانماقتا . ئادەمنى ئويغا سالىدىغىنى شۇكى ، تۇرپان ئاستانىدىن تېپىلغان مىلادىيە 6 - 7 - ئەسەرگە ئائىت ياغاچ قوتا ، 1995 - يىلى لوپنۇردىن تېپىلغان مىلادىيدىن بورۇنقى 3 - 5 - ئەسىرگە ئائىت ياغاچ قۇتا ، پىچاننىڭ تۇيۇقتىن تېپىلغان مىلادىيە 8 -9 - ئەسرگە ئائىت رەڭلىك ياغاچ قۇتلارنىڭ شەكلى ھازىرقى چاي قۇتىللىرىغا ئوپمۇ ئوخشاش بولۇپ ، بولار ئەنە شۇ ئەجدادلىرىمىز ئۆز دەۋرىدە ئىشلەتكەن چاي قوتىلىرنىڭ ئۈلگىلىرىدۇر . <br/>سەككىزىنجى ، خۇددى كۇڭزى : «ئىسىم ئىگىسىدىن كېلۇر» دېگىنىدەك ئۇيغۇرلار تارىختا چاي مەدەنىيتىنىڭ دالالەت بەرگۈچى خاسىيەتلىك يەر - جاي ناملىرىنى بارلىققا كەلتۈرگەن . مەسلەن ، چاي بازىرى مەھەلىسى ، چايچاز جىلغىسى ، چايئون كەنتى ، چايخالتا كارىزى ، چايخانا كەنتى ، چايلار كەنتى ، چايلىق قاتارلىقلار . <br/>( 3 ) <br/><br/><br/>ئۇيغۇر خەلقى چايخۇمار خەلىق ، ئۇلارنىڭ كۈندىلىك تۇرمۇشىنى ، ھېيىت - ئايەملىرىنى ، توي تۆكۈن ، نەزىرە - چىراقلىرىنى ، مېھماندارچىلىق ، تۈرلۈك مەشرەپ - بەزمە ، سەيلىلىرىنى چايسىز تەسەۋۇر قىلىش مۇمكىن ئەمەس . شۇ سەۋەپلىك ئۇيغۇرلار تۈرلۈك سورۇنلارغا ماس كېلىدىغان چاي تۈرلىرى ۋە ئۇلارنى دەملەشنىڭ بىر يۈرۈش ئۇسسۇللىرىنى بارلىققا كەلتۈرگەن . <br/>ئۇيغۇرلاردا ھازىرچە كۆپرەك ئستېمال قىلىپ كېلىۋاتقان چايلارنى ماتېرىيال مەنبەسى ۋە سۈپتىنىڭ ئوخشىماسلىقىغا قاراپ سۈتلۈك چايلار ، دورىلىق چايلار ، مېۋە ، مېۋە قېقى - مېغىزى دەملەنمىسى ، قەنت چايلار ، غازاڭ چايلار ۋە باشقىلار دېگەن ئالتە تۈرگە بۆلۈشكە بولىدۇ . <br/>بىرىنچى ، سۈتلۈك چايلار <br/><br/><br/>ئىپتىدائىي چارۋىچىلىق دەۋىردىكى ئۇيغۇرلارنىڭ تۈرلۈك ھايۋانات ، ئۇچار قاناتلارنىڭ ئەت - گۆشلىرىنى ئۇزۇق قىلغاندىن باشقا ، يەنە ھايۋانات سۈتلىرىنىمۇ ئىستېمال قىلغانلىقى مەلۇم . ئۇيغۇرلار شامان دىنىغا ئېدىقاد قىلغاندىن كېيىن ، ئۇلاردا ئاق رەڭگە تېۋىنىش ، ئاق نەرسىلەرنى ئۇلۇغلاش ئەقىدىسىنى شەكىللەندۈرگەن بولىشى مۇمكىن . <br/>سۈتلۈك چاي ئادەتتە كالا سۈتى ، قوتاز سۈتى ، ئۆچكە سۈتى ، قوي سۈتى قاتارلىقلار ئاساسىي خۇرۇچ قىلىنىپ تەييارلىنىدىغان چاي بولۇپ ، ئادەتتە كۆپ ئىستېمال قىلىنىدۇ . سۈت مۆتىدىل تەبىئەتلىك بولۇپ تەركىبىدە ياغ ، ئاقسىل ، كالى ، كالتىسىي ، فوسفۇر ، ناتىرىي ، گۈڭگۈرت ، تۆمۈر ، مىس ، يود ، ۋىتامىن گورۇپپىسىدىكى كۆپ خىل ئېلېمېنت قاتارلىق ئادەم بەدىنىگە كېرەكلىك ھەرخىل ئېلېمېنىتلار بار . سۈت تەرەتنى راۋاجلاندۇرۇش ، خوسىسىيتىگە ئىگە . <br/>ئۇيغۇرلار كۆپرەك ئىستېمال قىلىدىغان سۈتلۈك چايلار تۆۋەندىكىىچە : <br/><br/>1 . ئەتكەنچاي <br/>خەنزۇ ئالىملىرنىڭ تەتقىقات نەتىجىللىرىدىن قارىغاندا ، ئۇيغۇرلارنىڭ ئەجدادلىرى تاڭ سولالىسى دەۋرىدىلا (618 - 907) ئەتكەنچاينى كۆپ ئىستېمال قىلغانلىقى مەلۇم . <br/>خۇرۇچلار : پىششىق سۈت ، دەملەنگەن قارىچاي ، تۇز ، خام قايماق ، سېرىقماي قاتارلىقلار . <br/>دەملەش ئۇسسۇلى : 1) چەينەكنى پاكىز يۇيۇپ ، ئۇنىڭغا موۋاپىق مىققداردا چاي سېلىپ ، ئۈستىگە قايناق سۇنى قويۇپ ، بەش ئون - مىنۇت دەملەيمىز . <br/>2) دەملانگەن چاينى جاۋۇر ياكى كورىغا تۆكۈپ ، ئۈستىگە پىششىق سۈتنىى قويۇپ ئۇنىڭغا موۋاپىق مىقداردا تۇز ، خام قايماق ۋە سېرىقماي سېلىپ تەمىنى تەڭشەيمىز . <br/>ئالاھىدىلىكى : رەڭگى جىزغۇچ ، ئىچىشلىك ، تەمى ئۆزگىچە بولۇپ كىشىگە ھوزۇر بېغشلايدۇ . <br/><br/>2 . سۈتلۈك تۇخۇم چاي <br/>خۇرۇچلار : يېڭى تۇخۇم ، پىششىق سۈت ، دەملەنگەن قارىغاچ ، ھەسەل قاتارلىقلار . <br/>دەملەش ئۇسسۇلى : تۇخۇمنى پاكىز يۇغاندىن كېيىن ، بىر قاچىغا چېقىپ ، قوچىيمىز . سۈتنى ئايرىم قاچىدا قاينىتىپ ، تۇخۇمنىڭ ئۈستىگە قويۇپ ئارلاشتۇرىمىز ، ئاندىن دەملەنگەن قىززىق چاينى قويۇپ ، ئازراق ھەسەل قويۇپ ئارلاشتۇرىمىز . <br/>ئالاھىدىلىكى : تەركىبىدە ۋىتامىنلار كۆپ بولۇپ ، ئوزۇقلۇق قىممىتى ناھايىتى يۇقىرى . <br/><br/>3 . سۈتلۈك مېغىزلىق چاي <br/>خۇرۇچلار : بادام مېغىزى ، ياڭاق مېغىزى ، ھەسەل ، يېڭى سۈت قارىغاچ قاتارلىقلار . <br/>دەملەش ئۇسسۇلى : ياڭاق ، بادام مېغىزىلىرىنى قايناق سۇغا چىلاپ يومىشتىپ پوستىنى سويىۋېتىپ ، ھاۋانچىدا يانجىپ شىرنە ھالىتىگە كەلتۈرۈپ چىنىگە ئالىمىز ، ئاندىن ئۇنىڭغا ئازراق ھەسەل قوشۇپ ، ئۈستىگە چەينەكتە دەملەنگەن قىزىق سۈتلۈك چاينى قويۇپ قوچىيمىز . <br/>ئالاھىدىلىكى : ئوزۇقلۇق ماددىسى مول ، بەدەننى قوۋەتلەيدۇ . <br/>ئىككىنجى ، دورا چايلار <br/><br/>دورا چايلار مەلۇم دورىلىق خوسۇسىيتىگە ۋە ئوزۇقلۇق قىممىتىگە ئىگە ھەرخىل ئوت - چۆپ ، گۈل - گىياھلارنىڭ ئۇرۇقى ، چېچىكى ، شاخ يوپۇرماقلىرى ياكى يىلتىزى ئاساسى خۇرۇچ قىلىنىپ تەييارلىنىدىغان بىر خىل ئىچىملىكنى كۆرسىتىدۇ . <br/>دورا چايلارنىڭ ساقلىقىنى ساقلاش ، ھەرخىل كېسەللىكلەرنىڭ ئالدىنى ئېلىشتىكى رولى ناھايىتى چوڭ بولۇپ ، ئومۇمەن ھاردۇق چىقىرىش ، قەۋزىيەتنى داۋالاش ، سوغۇقتىن بولغان بوغۇملاردىكى يەللەرنى ھەيدەش ، يەل سانجىقنى بوشتۇش ، ئۇسسۇزلۇقنى قاندۇرۇش ، مېڭە ، جىگەر ، تال ، يۈرەك ، ئاشقازاننىڭ خىزمىتىنى ياخشىلاش ، كۆزنى روشەنلەشتۈرۈش قاتارلىق رولى بار . دىيارىمىزدىكى ئۆمۈر چولپانلىرى ئاساسەن كۈنىدىلىك تۇرمۇشىدا چاي دورىسىدىن ئايرىلمىغان . ئۇلار كېسەل بولغان ياكى مىزاجى بوزۇلغان چاغلاردا بىر ياكى بىر نەچچە خىل قورتۇلغان دورىلىق ئوت - چۆپنى دەملەپ ياكى قاينىتىپ ئېچىپ ، كېسلىنى داۋالاپ ، مىزاجىنى تەڭشەپ كەلگەن . <br/>1 . ئاددىي دورا چاي <br/>ئاددىي دورا چاي مەلۇم خىل دورىلىق ئوت - چۆپ خام ئەشيا قىلىپ دەملىنىدىغان چايلاردۇر . شۇڭا ، ئۇنى «يەككە خۇرۇچلۇق دورا چاي» دەپ ئاتاشقىمۇ بولىدۇ . ئاددي دورا چايلارنىڭ تۈرى كۆپ بولۇپ كۆپرەك ئۇچرايدىغانلىرى تۆۋەندىكىچە : <br/>گۈلچاي : بۇ قىزىلگۈلنىڭ قورتۇلغان بەرگىللىرى سېلىنىپ دەملىنىدىغان چايدۇر . قىزىلگۈل بەرگىللىرى بولمىغاندا ، ئۇنىڭ يوپۇرمىقى ، بېغىشى قاتارلىقلاردىن دەملەشكىمۇ بولىدۇ . بۇنداق چاينىڭ رەڭگى قىزغۇچ سېرىق ، ھىدى ئالاھىدە خۇش پۇراقلىق بولىدۇ . گۈلچاي دەملەشتە چەينەككە ئىككى - ئۈچ گىرام گۈل بەرگللىرى سېلىنىپ ، ئۈستىگە ئىككى جىڭ قايناق سۇ قويۇلىدۇ ، ئارقىدىن چەينەك ئۈستىگە چاي قالپاق كىيدۈرۈلۈپ بەش مىنوت ئەتراپىدا دەملىنىدۇ . <br/>بۇ چاي يۈرەك ، ئۆپكە ، ئاشقازان ، جىگەر ، بۆرەك ، ئۈچەي قاتارلىق ئەزالارنى قوۋەتلەيدۇ ، ئېغىزنى خۇشبۇي قىلىدۇ ، ئەگەر بۇ خىل چاي بىلەن كېسەل داۋالىماقچى بولسا سېلىندىغان گۈل بەرگىنىڭ مىققدارى ئون گىرام ئەتراپىدا بولىشى كېرەك . بۇ چاي گۈل خەمىكى بىلەنمۇ دەملىنىدۇ ، بۇ بالاياتقۇ كېسەللىرىگە مەنپئەت قىلىدۇ . <br/>پىننە چاي : بۇ پىننىنىڭ يوپۇرماق ، غول - بېغىشلىرى سېلىنىپ دەملىنىدىغان چاي بولۇپ ، بۇ خۇرۇچلارنى ئايرىم ئىشلىتىشكىمۇ ، قوشۇپ ئىشلىتىشكىمۇ بولىدۇ . بۇ چاينىڭ رەڭگى كۆكۈچ سېرىق ھىدى ئالاھىدە خۇشبۇي بولىدۇ . ئاشقازان ، ئۈچەيلىرىنى قۇۋەتلەپ ھەزىم ، قىلىشنى ياخشىلايدۇ . گۈلچاي دەملىگەنگە ئوخشاش دەملىنىدۇ . <br/>رەيھان چاي : بۇ چاي تاغ رەيھاننىڭ گۈل ، يوپۇرماقلىرى سېلىنىپ دەملىنىدۇ . رەڭگى قىزىلغا مايىل ، خۇش پۇراقلىق ، تەبىئىتى قۇرۇق ئىسسىق . نەپەس يولى ۋە تالدىكى توسالغۇلارنى ئاچىدۇ ، ئۇيقۇنى ياخشىلايدۇ ، پۇراش سېزىمىنى ئاشۇرىدۇ ، كۆڭۈلىنى خۇشخۇي قىلىدۇ . بۇ خىل چايمۇ گۈل چايمۇ گۈلچاي ئاددىي دورا چاينىڭ تۈرى كۆپ بولۇپ ، سېرىق چېچەكلىرى ۋە يوپۇرماقلىردىنمۇ چاي دەملەشكە بولىدۇ . <br/><br/>2 . مۇرەككەپ دورا چايلار <br/>مۇرەككەپ دورا چايلار بەدەننىڭ مىزاجى تەڭپۇڭلۇقنى تەڭشەپ ، ساقلىنى ساقلاش مەقسىتىدە خوسۇسىيتى ئوخشاش بولمىغان كۆپ خىل دورىلىق ئوت - چۆپلەرنى مەلۇم نىسپەتتە ئارلاشتۇرۇپ سوقۇپ ياسالغان چايلارنى كۆرسىتىدۇ . مۇرەككەپ دورا چايلار ئومۇمىي خوسۇسىيتىگە قاراپ مۆتىدىل دورا چايلار ، ئىسسىق دورا چايلار ، سوغۇق دورا چايلار ، مەخسوس دورا چاي دېگەن تۈرلەرگە بۆلىنىدۇ . <br/>ئاددىي دورا چايلارنىڭ چايلىق خوسىسىيتى ئاساسىي ئورۇندا ، دورىلىق رولى قوشۇمچە ئورۇندا تۇرىدۇ ، شۇنداقلا ئىستېمال دائىرىسى ئانچە كەڭ ئەمەس . مۇرەككەپ دورا چايلارنىڭ دورىلىق خوسۇسىيتى - مىزاج تەڭشەش ، كېسەلنى داۋالاش رولى ئاساسىي ئورۇندا تۇرىدۇ ، چايلىق رولى ئىككىنجى ئورۇندا تۇرىدۇ . مۆتىدىل چاي دورىسىنى ئىچىش خېلى كەڭ ئومۇملاشقان . دورا چاينىڭ ھەرقاندىغىنى ئايرىم دەملەپ ئىچىشكىمۇ ، باشقا چايلار بىلەن قوشۇپ دەملەپ ئىچىشكىمۇ بولىدۇ . <br/>ئۈچىنچى ، مېۋە مېۋە قېقى ، مىغىز دەملەنمىسى <br/><br/>ئۇيغۇر خەلىقى قەدىمدىن تارتىپ ھەر خىل مېۋىلىك ۋە مېۋىسىز دەرەخلەرنى تىكىپ باغ - ئورمان بىنا قىلىشنى ، ئۇلارنى ئاسراشنى بىر خىل ئەقىدىگە ئايلاندۇرغان ، ھەرخىل دەرەخلەرنى ئۇلۇغلىغان ، ھەتتا ئۇلاردا ئۈجمە ، ئۈزۈم ۋە باشقا مېۋىلىك دەرەخلەرنى تىكىپ ئۆستۈرۈشنى ساۋاپ ئىش دەيدىغان قاراش شەكىللەنگەن . شۇ سەۋەپتىن ئۇيغۇرلار ئولتۇراقلاشقانلىكى جايلاردا باغ - ئورمان بىنا قىلغان . ئەجدادلىرىمىز باغۋانچىلىك بىلەن شۇغۇللىنىش جەريانىدا مېۋىلەرنى ھۆل پېتى يېگەندىن باشقا ئۇلارنىڭ ئەتلىرىنى قورتۇپ ، مېغىزلىرىنى يانجىپ تۈرلۈك شىپالىق چايلارنى ياساپ ئىزچىل ئستېمال قىلىپ كەلگەن . <br/>مېۋە - مېۋە قىقى مىغىزى دەملەنمىسىنىڭ تۈرى ناھايىتى كۆپ بولۇپ ، ئاساسلىقلىرى مونۇلار : ئۆرۈك قېقې چېيى ، ياڭاق پاسىلى چېيى ، ئۈرۈك مېغىزى چېيى ، ئالما قېقى چېيى . شاپتۇل قېقى دەملەنمىسى ، ئەينۇلا - ئامۇت قېقى دەملەنمىسى ، قوغۇن ئۇرۇقى مېغىزى چېيى ، دولانا دەملەنمىسى قاتارلىقلار . <br/>1. ئۆرۈك قېقى چېيى <br/>خۇرۇچلار ۋە تەييارلاش ئۇسسۇلى : ئۆرۈك قېقى چېيى (چۈلە) خەلقىمىز ياقتۇرۇپ ئىچىدىغان ئىچىملىك بولۇپ ، مۇۋاپىق مىقداردىكى سورتلۇق ئۆرۈك قېقى پاكىز يۇيۇلۇپ ، موۋاپىق مىقداردىكى قايناق سۇدا بىر كېچە دەملىنىدۇ . <br/>ئالاھىدىلىكى : سەپرانى پەسەيتىپ ، بەدەنگە ھۆللۈك يەتكۈزدىدۇ ، سەپرادىن بولغان تال ، جىگەر كېسەللىكلىرىگە شىپا بولىدۇ . <br/>2 . ياڭاق چاي <br/>خۇرۇچلار : يېڭى ياڭاق مېغىزى ، قارىچاي . <br/>دەملەش ئۇسسۇلى : يېڭى ياڭاق مېغىزىنى قايناقسۇغا چىلاپ يومىشتىپ ، پۇرسىتىنى سويۇۋېتىپ ، ھاۋانچىدا سوقۇپ ، شىرنە ھالىتىگە كەلتۈرۈپ چىنىگە ئالىمىز . ئارقىدىن ئۇنىڭ ئۈستىگە قېنىق دەملەنگەن قىزىق قارىچاي قويۇپ چوكا بىلەن قوچىيمىز . ئۇنى نان ۋە باشقا يېمەكلىكلەر بىلەن ئىچىشكە بولىدۇ . <br/>ئالاھىدىلىكى : يۈرەك ، مېڭە ، بۆرەك ، جىگەر قاتارلىق رەئىس ئەزالارنى قوۋەتلەيدۇ ، بەدەننى سەمرىتىدۇ ، نىرۋا ئاجىزلىق ، ئۇيقۇسىزلىق ، ئەستە تۇتۇش قابىليىتى ئاجىزلاش ، ئىشتىھاسىزلىق ، ماغدۇرسىزلىق ، بەل ئاغرىش قاتارلىق كېسەللىكلەرگە شىپا بولىدۇ ، ئۆپكىنىڭ خىزمىتىنى ياخشىلاپ يۆتەلنى پەسەيتىدۇ . <br/>3 . چىلان چاي <br/>خۇرۇچلار : يېڭى چىلان ، قارىچاي . <br/>دەملەش ئۇسۇلى : موۋاپىق مىقداردىكى قايناقسۇغا موۋاپىق مىقداردا پاكىز يۇيۇلغان چىلان سېلىپ ، ئۇنى سۇس ئوتتا چىلاننىڭ تەمى چىققۇچە قاينىتىمىز ؛ ئارقىلىق ئوتتىن ئېلىپ ، ئۇنىڭغا قارىچاي سېلىپ بىرنەچچە مىنوت دەملەيمىز . <br/>ئالاھىدىلىكى : ئۇسسۇزلۇقنى باسىدۇ ، ئىسسىقتىن بولغان باش ئاغرىقىنى يېنىكلىتىدۇ ، قاننى تازلاپ ، يەلنى ھەيدەيدۇ ، قان كۆپەيتىدۇ ، قان بۇزلۇشتىن كېلىپ چىققان ھەرخىل كېسەللىكلىرىگە شىپا بولىدۇ ، قان بېسىمىنى تۆۋەنلىتىدۇ . <br/>تۆتىنچى ، قەنت چايلار <br/><br/>قەنت چايلار سۈت چاي ، دورا چاي ياكى غازاڭ چايلارغا تاتلىق خۇرۇچلار قوشۇلۇپ تەييارلىنىدىغان چايلارنى كۆرسىتىدۇ . قەنت جايلارنى دەملەشتە ئاساسەن ناۋات ، ھەسەل ، قەنت - شېكەر قاتارلىقلار ئىشلىتىدىغان بولۇپ ئۇلار بىۋاستە چەينەككە سېلىنماستىن ، چىنىگە سېلىنىپ ، ئۈستىگە ئازراق قارىچاي سسېلىنىدۇ ۋە قايناقسۇ قۇيۇلىدۇ ؛ ئارقىدىن ئۈستىگە تەخسە يېپىلىپ دەملىنىدۇ . بەزىدە تاتلىق خۇرۇچلار باشقا چاي خۇرۇچلىرى بىلەن بىللە بىۋاستە چەينەككە سېلىنىپ دەملىنىدۇ . قەنت چايلارنىڭ تەمى ئاساس ، رەڭگى قوشۇمچە بولىدۇ ، شۇڭا قەنت چايلار ئۇلارغا كېتىدىغان تەم خۇرۇچلارنىڭ نامىغا ئاساسەن ناۋات چاي ، ھەسەل چاي ، قەنت چاي ، شېكەر چاي دەپمۇ ئاتىلىدۇ . <br/>بەشىنچى ، غازاڭ (يۇپۇرماق) چايلار <br/><br/>غازاڭ (يۇپۇرماق) چاي دېگەندە ، ئادەتتە چاي دەرخىنىڭ يوپۇرماقلىردىن ئىشلەپ چىقىرىلغان ھەر خىل چايلارنى كۆرسىتىدۇ . غازاڭ چايلار ئۇيغۇرلار ئارسىغا خېلى بورۇنلا تارقالغان . ئۇيغۇرلار كۆپرەك ئىستېمال قىلىدىغان غازاڭ چايلار ئۇيغۇرلار ئارىسىغا خېلى بورۇنلا تارقالغان ئۇيغۇرلار كۆپرەك ئىستېمال قىلىدىغان غازاڭ چايلار تۆۋەندىكىچە : <br/>1 . قارىچاي : بۇ چاي دەرىخنىڭ يوپۇرماق ۋە بېغىشلىرى مەلۇم ئۇسسۇلدا ئېچىتىلىپ ، پىششىق خىش شەكلىدە ھەرخىل چوڭلۇقتا ياسالغان چاينى كۆرسىتىدۇ . بۇ خىل چاي قوڭۇر راڭلىك ، خۇش پۇراقلىق ، تەملىك بولۇپ ، قايناقسۇدا دەملەنگەندىن كېيىن سۈيى قىزغۇچ سېرىق رەڭدە ، شامىسى قوڭۇر رەڭدە بولىدۇ ، شۇ سەۋەپلىك ئۇ «قارىچاي» دەپ ئاتالغان . بۇ خىل چاينىڭ تەبىئىيتى قورۇق ئىسسىق بولۇپ بەدەننى قۇۋەتلەش ، ئۇسسۇزلۇقنى پەسەيتىش رولىغا ئىگە . <br/>2 . كۆكچاي : بۇ خىل چاي چاي دەرخىنىڭ يۇپۇرماقلىرىنىڭ رەڭگىنى قىزدۇرۇش ئارقىلىق ساقلاپ قېلىش ئاساسىدا تەييارلىنىدىغان بولغاچقا ، رەڭگى كۆكۈچ ياكى سارغۇچ كېلىدۇ . بۇ خىل چاي پۇرىقى كۈچلۈك ، تەمى ساپ ، دەملەنگندىن كېيىن سۈيى سۈزۈك ، شاممىسى يېشىل بولۇشتەك ئالاھىدىلىكلىرىگە ئىگە ، تەبىئىيتى سوغۇق ، كۆپۈنچە ئىسسىق مىجەز كىشىلەرنىڭ ئىستېمال قىلىشىغا ماس كېلىدۇ . <br/>خوجىلار دەۋىرىدە ياشىغان دەۋرىدە ياشىغان شائىر خوجا جاھان ئەرشىينىڭ ئۆز شېئىرلىرىدا كۆكچاينى «دارۇلار(دورىلار) پادىشاھتۇر كۆك چاي» تەرىپلىگەنلىكىگە قارغاندا ، بۇ خىل چاي ئۇيغۇرلار ئارسىغا خېلى بورۇن تارقىلىپ ، ئومۇملاشقان بولىشى مۇمكىن . <br/>3 . قىزىل چاي : يوپۇرماقلاردىن مەخسۇس قىزىل چاي ئىشلەپ چىقىرىدىغان ئوتتۇز نەچچە خىل چاي دەرخىنىڭ 1 - ، 2 - ، 3 - قېتىملىق يۇمران يوپۇرماقلىرى خام ئەشىيا قىلنىپ ، ئىلغار ئۈسكۈنىلەردىن پايدىلىنىپ ئىشلەپ چىقىرىلىدۇ . بۇ چاي دەملەنگندىن كېيىن ، سۈيى ۋە شاممىسى قىزىل رەڭدە بولىدۇ . بۇ خىل چاي تەبىئىتى ئىسسىق بولۇپ ، سوغۇق مىجەزلىك ، كەم ماغدۇر كىشىلەرنىڭ ئىستېمال قىلىشىغا ماس كېلىدۇ . <br/>يوقىرقىدىن باشقا يەنە خەلقىمىز پەمىل چاي ، ئاقچاي ، دۇمچاي ، تاشچاي قاتارلىقلارنىمۇ ئىستېمال قىلىدۇ . <br/>ئالتىنچى ، باشقىلار <br/><br/>يۇقىردىكى تىلغا ئېلىنغان چايلاردىن باشقا يەنە ، خەلقىمىز كۈندىلىك تۇرمۇشىدا نورغۇن جايلارنى ئىستېمال قىلىپ كېلىۋاتىدۇ . ئۇلارنىڭ خۇرۇچلىرى ئالاھىدە بولۇپ ، بۇ تۈرگە تە بولغان چايلارنىڭ مۇھىملىرى : ساماۋەر چېيى ، تۇخۇم چاي ، قۇۋەت چاي ، شۇرپا چاي ، ھۆمەلچاي ، ئېگىر چاي ، زاراڭزا چېچىكى چېيى ، قەلەمپۇر چېيى قاتارلىقلار . <br/>1 . تۇخۇم چاي <br/>خورۇچلار : يېڭى تۇخۇم (ئادەتتە بىر ئادەمگە بىر تۇخۇم يېتەرلىك) تۇز ، دەملەنگەن قارىچاي . <br/>دەملەش ئۇسسۇلى : توخۇمىنى بىر قاچىغا چېقىپ قوچىغاندىن كېيىن ، ئۈستىگە تۈز سېلىپ دەملەنگەن قارىچاينى قويۇپ چوكا بىلەن قوچىيمىز ، بۇ چاغدا تۇخۇم پىشىپ سارىغۇچ ، قويۇق ھالەتكە كىرىدۇ . <br/>ئالاھىدىلىكى : ئوزۇقلۇق قىممىتى يوقىرى ، ئىچىشلىك ، سىڭىشلىك . <br/>2 . شورپا چاي <br/>خۇرۇچلار : قارىچاي ، سېمىز قوي گۆشى ياكى يىلىكنى ، تۈز . <br/>دەملەش ئۇسسۇلى : قوي يىلىكى ياكى بىر پارچە سېمىز قوي گۆشىنى چەينەككە سېلىپ <br/>، تۇز قۇيۇپ سۇدا قاينىتىمىز . گۆش ياكى يىلىكنىڭ تەمى چىقىپ شورپا پىشقاندا ، موۋاپىق مىقداردا چاي سېلىپ ، چەينەكنى ئوتتىن ئېلىپ ، قىززىق جايدا بىر نەچچە مىنوت دەملەيمىز . <br/>ئالاھىدىلىكى : تەملىك ، مايلىق ، سۈيدۈكنى ئازايتىدۇ ، ئۇسسۇزلۇقمى باسىدۇ ، بەدەننى قوۋەتلەيدۇ سوغۇقنى ھەيدەيدۇ ، ھاۋا سوغۇق چاغلاردا ئىچشكىمۇ ماس كېلىدۇ . <br/>3 . قوۋۋەت چاي <br/>خۇرۇچلار : قارىچاي ، ياڭاق مېغىزى ، ئالقات ، ناۋات ، چىلان ، قورۇق ئۈزۈم ، دارچىن قاتارلىقلار . <br/>دەملەش ئۇسسۇلى : يۇقىردا تىلغا ئېلىنغان خۇرۇچلاردىن ناۋات بىلەن قارىچايدىن باشلىقلىرىنى موۋاپىق مىقداردا ئارلاشتۇرۇپ يۇيۇپ ، چەينەككە سېلىپ ئۈستىگە قايناق سۇ قويۇپ ، سۇس ئوتتا بىر نەچچە مىنۇت قاينىتىمىز ؛ خۇرۇچلارنىڭ تەمى چىققاندا ، چەينەككە ناۋات بىلەن قارىچاينى سېلىپ ، بىر نەچچە مىنوت دەملەپ ، پىيالە بىلەن بىر نەچچە قېتىم سورۇيمىز . <br/>ئالاھىدىلىكى : بۆرەك - ئاشقازان ئاجىزلىقى ، بەل - پۇت سىرقىراپ ئاغرىش قاتارلىق كېسەللىكلەرگە شىپا بولۇپلا قالماي ، يەنە بەدەننى قوۋەتلەيدۇ ، روھىنى ئۇرغىتىدۇ . <br/>ئاپتۇر شىنجاڭ ئۇنۋېرسىتېتى فىلولوگىيە ئىنىستىتوتىدىن-<br/>تۇرسۇن ساۋۇت ئۇدمىش<br/> <br/>
</div>
					<br/>
				</div>
				<div class="Content-body">



<div style="width:100%;text-align:center;">
<a href="http://www.xjcfan.com" target="_blank"><img src="attachments/month_1101/elan2.gif" border="0" /></a><br><br>
</div>
					[Birzat بۇنى 2010-06-04 09:11 PM دە تەھرىرلىدى]<br/>
					<img src="images/From.gif" style="margin:0px 2px -4px 3px" alt=""/><strong>يازما مەنبەسى:</strong> <a href="" target="_blank">بېكەت ئەسىرى</a><br/>
					<img src="images/icon_trackback.gif" style="margin:4px 2px -4px 3px" alt=""/><strong>نەقىل ئۇقتۇرۇشى:</strong> <a href="trackback.asp?tbID=80&action=view" target="_blank">بارلىق نەقىللەر</a> | <a href="javascript:;" title="بۇ يازمىنىڭ نەقىل ئۇقتۇرۇش ئۇلانمىسىغا ئېرىشىش" onclick="getTrackbackURL(80)">بۇ يازمىنى نەقىل ئالىمەن</a><br/>
					<img src="images/tag.gif" style="margin:4px 2px -4px 3px" alt=""/><strong>خەتكۈش:</strong> <br/>
					<a onclick="ulanma_to()" id="ulanma"><img src="ulanma.gif"></a><br/>
                    <img src="images/tag.gif" style="margin:4px 2px -4px 3px" alt=""/><strong>مۇناسىۋەتلىك يازمىلار:</strong>
                    <div class="Content-body" id="wbc_tag"></div>
                    <script language="javascript" type="text/javascript">check('Getarticle.asp?id=80&blog_postFile=2','wbc_tag','wbc_tag')</script>
				</div>
				<div class="Content-bottom"><div class="ContentBLeft"></div><div class="ContentBRight"></div>ئىنكاس: 4 | <a href="trackback.asp?tbID=80&action=view" target="_blank">نەقىل: 0</a> | كۆرۈلگىنى: <span id="countNum">-</span> </div>
			</div>
		</div>
		   
        
        <div id="commentBox"><a name="comm_top" href="#comm_top" accesskey="C"></a><div class="pageContent"></div><div class="comment"><div class="commenttop"><span class="ownerClassComment" style="float:right;cursor:pointer" onclick="replyMsg(80,877,0,1,1)"><img src="images/reply.gif" alt="回复" style="margin-bottom:-2px;"/>قايتۇرما</span><a name="comm_877" href="javascript:addQuote('kaplan88','commcontent_877')"><img border="0" src="images/icon_quote.gif" alt="" style="margin:0px 4px -3px 0px"/></a><a href="member.asp?action=view&memName=kaplan88"><strong>kaplan88</strong></a><span class="commentinfo">[2010-09-19 01:31 PM<span class="ownerClassComment"> | <a href="blogcomm.asp?action=del&commID=877" onclick="return delCommentConfirm()"><img src="images/del1.gif" alt="del" border="0"/></a></span>]</span></div><div class="commentcontent" id="commcontent_877">سالام بىرزات ئەپەندى،ئىسىمدە قىلىشىچە ئىلگىرى تور بىتىڭىزدە چاي تۈرلىرىدىن بىرنەچچە خىل(ئاشۇق-مەشۇق چىيى قاتارلىق) تۇنۇشتۇرۇلغان بولۇپ بۇ قىتىم ئالاھىدە كىرىپ تاپالماي قايتىپ چىقتىم بولسا شۇ چاي تۇرلەرىنىمۇ قايتىدىن يوللاپ قويغان بولسىڭىز.رەھمەت سىزگە!!!!</div></div><div class="comment"><div class="commenttop"><span class="ownerClassComment" style="float:right;cursor:pointer" onclick="replyMsg(80,817,1,1,1)"><img src="images/reply.gif" alt="回复" style="margin-bottom:-2px;"/>قايتۇرما</span><a name="comm_817" href="javascript:addQuote('1212','commcontent_817')"><img border="0" src="images/icon_quote.gif" alt="" style="margin:0px 4px -3px 0px"/></a><a href="member.asp?action=view&memName=1212"><strong>1212</strong></a><span class="commentinfo">[2010-09-02 10:46 AM<span class="ownerClassComment"> | <a href="blogcomm.asp?action=del&commID=817" onclick="return delCommentConfirm()"><img src="images/del1.gif" alt="del" border="0"/></a></span>]</span></div><div class="commentcontent" id="commcontent_817">ووووكولل[پ-0</div></div><div class="comment"><div class="commenttop"><span class="ownerClassComment" style="float:right;cursor:pointer" onclick="replyMsg(80,808,0,1,1)"><img src="images/reply.gif" alt="回复" style="margin-bottom:-2px;"/>قايتۇرما</span><a name="comm_808" href="javascript:addQuote('hanjar','commcontent_808')"><img border="0" src="images/icon_quote.gif" alt="" style="margin:0px 4px -3px 0px"/></a><a href="member.asp?action=view&memName=hanjar"><strong>hanjar</strong></a><span class="commentinfo">[2010-08-31 10:35 PM<span class="ownerClassComment"> | <a href="blogcomm.asp?action=del&commID=808" onclick="return delCommentConfirm()"><img src="images/del1.gif" alt="del" border="0"/></a></span>]</span></div><div class="commentcontent" id="commcontent_808">قوناق ساقىلىنى باشقىلاردىن ئەرلەرگە پايدىلىق دەپ ئاڭلىغان ئىدىم،يەنى قوناق ساقىلىنى چاي ئورنىدا دەملەپ ئىچسە مەزى بىزىگە بەكلا پەياىلىق دەپ ئاڭلىغان،بۇ سىزنىڭچە مۇۋاپىقمۇ ئاساسى بارمىدۇ؟</div></div><div class="comment"><div class="commenttop"><span class="ownerClassComment" style="float:right;cursor:pointer" onclick="replyMsg(80,127,0,1,1)"><img src="images/reply.gif" alt="回复" style="margin-bottom:-2px;"/>قايتۇرما</span><a name="comm_127" href="javascript:addQuote('mihman','commcontent_127')"><img border="0" src="images/icon_quote.gif" alt="" style="margin:0px 4px -3px 0px"/></a><a href="member.asp?action=view&memName=mihman"><strong>mihman</strong></a><span class="commentinfo">[2010-05-31 05:17 PM<span class="ownerClassComment"> | <a href="blogcomm.asp?action=del&commID=127" onclick="return delCommentConfirm()"><img src="images/del1.gif" alt="del" border="0"/></a></span>]</span></div><div class="commentcontent" id="commcontent_127">ئۇيغۇرلارنىڭ چاي مەدەنىيتىنى غەرىپنىڭ كافىسى بىلەن تەڭ ئورۇنغا قويسا تامامەن ماس كىلىدىكەن جۇمۇ</div></div><div class="pageContent"></div></div>
		<script type="text/javascript">tryLoadComment();</script>
        
		 <div id="MsgContent" style="width:94%;">
		  <div id="MsgHead">ئىنكاس يوللاش</div>
		  <div id="MsgBody">
		    <script type="text/javascript">
				      		function checkCommentPost(){
				      			if (!CheckPost) return false
								// 备用方法
				      			return true
				      		}
				      </script>
			<script type="text/javascript" src="common/input.js"></script>
		    <form name="frm" action="blogcomm.asp" method="post" onsubmit="return checkCommentPost()" style="margin:0px;">
		      <table width="100%" cellpadding="0" cellspacing="0">
		        <tr>
		          <td align="right" width="70"><strong>ئىسىم:</strong></td>
		          <td align="right" style="padding:3px;"><input style="direction:ltr;" name="username" type="text" size="18" class="userpass" maxlength="24" /></td>
		        </tr>
		        <tr id="passArea">
		      	  <td align="right" width="70"><strong>پارول:</strong></td>
		      	  <td align="right" style="padding:3px;"><input style="direction:ltr;" name="password" type="password" size="18" class="userpass" maxlength="24"/> مېھمانلار پارول تولدۇرمىسىمۇ بولىدۇ.</td>
		        </tr>
		        <tr>
		          <td align="right" width="70" valign="top"><strong>مەزمۇن:</strong><br/></td>
		          <td style="padding:2px;">
		          	<script language="javascript" type="text/javascript" src="common/UBBCode.js"></script>
		            <script language="javascript" type="text/javascript" src="common/UBBCode_help.js"></script>
		            <div id="UBBSmiliesPanel" class="UBBSmiliesPanel"></div>
		            <textarea id="editMask" class="editTextarea" style="width:99%;height:100px" onfocus="loadUBB('Message')"></textarea>
		            <div id="editorbody" style="display:none">
		              <div id="editorHead">تەھرىرلىگۈچ ئوقۇلىۋاتىدۇ...</div>
		              <div class="editorContent">
		                <textarea name="Message" class="editTextarea" style="height:150px;;" cols="1" rows="1" accesskey="R"></textarea>
		              </div>
		            </div></td>
		        </tr>
		        <tr>
		          <td align="right" width="70"><strong>تەستىق كود:</strong></td>
		          <td align="right" style="padding:3px;"><input style="direction:ltr;" name="validate" type="text" size="4" class="userpass" maxlength="4" onfocus="this.select()"/>
		            <img id="vcodeImg" src="about:blank" onerror="this.onerror=null;this.src='common/getcode.asp?s='+Math.random();" alt="تەستىق نومۇر" title="چەكسىڭىز يېڭىلىنىدۇ" style="margin-right:40px;cursor:pointer;width:40px;height:18px;margin-bottom:-4px;margin-top:3px;" onclick="src='common/getcode.asp?s='+Math.random()"/></td>
		        </tr>
		        <tr>
		          <td align="right" width="70" valign="top"><strong>تاللاش:</strong></td>
		          <td align="right" style="padding:3px;"><label for="label5">
		              <input name="log_DisSM" type="checkbox" id="label5" value="1" />
		              چىراي ئىپادە چەكلەش</label>
		            <label for="label6">
		              <input name="log_DisURL" type="checkbox" id="label6" value="1" />
		              ئۇلانما چەكلەش</label>
		            <label for="label7">
		              <input name="log_DisKey" type="checkbox" id="label7" value="1" />
		              ئاچقۇچلۇق سۆز چەكلەش</label></td>
		        </tr>
		        <tr>
		          <td colspan="2" align="center" style="padding:3px;">
		          	<input name="logID" type="hidden" value="80"/>
		            <input name="action" type="hidden" value="post"/>
		            <input name="submit2" type="submit" class="userbutton" value="ئىنكاسنى يوللاش" accesskey="S"/>
		            <input name="button" type="reset" class="userbutton" value="قايتا يېزىش"/></td>
		        </tr>
		        <tr>
		          <td colspan="2" align="right" > گەرچە تىزىملاتمايمۇ ئىنكاس يازغىلى بولسىمۇ ، پىكىر ھوقۇقىنى قوغداش سەۋەبىدىن <a href="register.asp">تىزىملىتىۋېلىش</a>ىڭىزنى تەۋسىيە قىلىمىز. 
		           </td>
		        </tr>
		      </table>
		    </form>
		  </div>
		</div>
 
        <div id="mainContent-bottomimg"></div>
      </div>
    </div>
    <div id="sidebar">
      <div id="innersidebar">
        <div id="sidebar-topimg">
          
        </div>
        
        <div id="sidebarDynamic"></div>
        <div id="sidebar-bottomimg"></div>
      </div>
    </div>
    <div style="clear: both;height:1px;overflow:hidden;margin-top:-1px;"></div>
  </div>
  
  <div id="foot" style="direction:rtl;">
    <p><a href="http://www.pjhome.net" target="_blank"><strong>PJBlog3 v3.0.6.170</strong></a> ئۇيغۇرچە نەشىرى، بارلىق ھوقۇق <strong><a href="http://www.pjhome.net" target="_blank">PuterJam</a> غا تەۋە</p>
    <p style="font-size:13px;">ئۇيغۇرچىلاشتۇرغۇچى: <a href="http://www.tedbirkar.net"><b>تەدبىركار</b></a>
</p>
  </div>
</div>




<script type="text/javascript">
	//初始化日志页面
	initAccessKey();
	initSidebar();
	initLogin('PJBlog80halta');
	ping();
</script>
</body>
</html>